WEBVTT
Kind: captions
Language: eu

00:00:00.000 --> 00:00:07.000
Translator: Ion Zubizarreta
Reviewer: Tania Filgueira

00:00:25.700 --> 00:00:29.700
Bere bizitza profesional osoan zehar ikustezina izaten ahalegindu den norbaitentzat

00:00:29.700 --> 00:00:32.700
jendaurrean agertzea gorputzaz kanpoko esperientzia baten

00:00:32.700 --> 00:00:35.700
eta faroen argiek itsututako oreinak sentitzen duenaren arteko zerbaiten antzekoa da,

00:00:35.700 --> 00:00:40.700
beraz, barkaidazue TEDen aginduetako bat haustea

00:00:40.700 --> 00:00:42.700
paperean idatzitako hitzetaz fidatuz.

00:00:42.700 --> 00:00:46.700
Soilik bukatu baino lehen tximista batek harrapa ez nazan espero dut.

00:00:46.700 --> 00:00:51.700
Argazkilari dokumentala izatera bultzatu ninduten ideietako batzuei buruz

00:00:51.700 --> 00:00:53.700
mintzatuz hasi nahiko nuke.

00:00:54.700 --> 00:00:59.700
Ikaslea nintzen 60ko hamarkadan, gizarte-asaldura eta eztabaiden garai batean

00:00:59.700 --> 00:01:03.700
eta, pertsonal mailan, idealismo sentimendu baten hasiera.

00:01:03.700 --> 00:01:06.700
Vietnamgo gerra goren mailan zegoen;

00:01:06.700 --> 00:01:08.700
eskubide zibilen aldeko mugimendua abian zen;

00:01:08.700 --> 00:01:11.700
eta irudiek eragin bizia zeukaten nigan.

00:01:11.700 --> 00:01:14.700
Gure buruzagi politiko eta militarrek gauza bat esaten ziguten

00:01:14.700 --> 00:01:17.700
eta argazkilariek beste bat.

00:01:17.700 --> 00:01:22.700
Nik argazkilariengan sinesten nuen, beste miloika estatubatuarrek bezala.

00:01:22.700 --> 00:01:26.700
Euren irudiek gerra eta arrazakeriaren aurkako erresistentzia suspertu zuten.

00:01:26.700 --> 00:01:31.700
Ez zuten historia erregistratu soilik; historia aldatzen lagundu zuten.

00:01:31.700 --> 00:01:34.700
Euren argazkiak gure kontzientzia kolektiboaren parte bihurtu ziren,

00:01:34.700 --> 00:01:38.700
eta, kontzientzia hau bateratua izatera pasa zenean,

00:01:38.700 --> 00:01:42.700
aldaketa ez zen soilik posible bihurtu, ezinbestekoa baizik.

00:01:42.700 --> 00:01:46.700
konturatu nintzen kazetaritzak dakarren informazio askearen jarioak,

00:01:46.700 --> 00:01:50.700
bereziki argazki kazetaritzak, erabaki politikoen

00:01:50.700 --> 00:01:54.700
onurak zein ondorioak nabarmendu ditzakela.

00:01:54.700 --> 00:01:59.700
Erabaki onuragarriei sinesgarritasuna eman diezaieke, euren arrakasta bultzatuz.

00:01:59.700 --> 00:02:04.700
Erabaki politiko txar edo geldotasun politikoaren aurrean,

00:02:04.700 --> 00:02:08.700
bitartekotza batean bilakatzen da, kalteen berri emanez

00:02:08.700 --> 00:02:11.700
eta gure jokaera berrazter dezagun eskatuz.

00:02:11.700 --> 00:02:13.700
Giza aurpegi jartzen die,

00:02:13.700 --> 00:02:16.700
urrunetik, euren inpaktu globalean,

00:02:16.700 --> 00:02:19.700
abstraktuak, ideologikoak edo monumentalak diruditen arazoei.

00:02:19.700 --> 00:02:24.700
Oinarrian gertatzen dena, boterearen korridoreetatik urrun,

00:02:24.700 --> 00:02:27.700
herritar arrunt orori gertatzen zaie.

00:02:27.700 --> 00:02:30.700
Eta ulertu nuen argazkilaritza dokumentalak

00:02:30.700 --> 00:02:34.700
gertakizunak euren ikuspegitik interpretatzeko gaitasuna duela.

00:02:34.700 --> 00:02:38.700
Hitza ematen die bestela hitzik edukiko ez luketen horiei.

00:02:38.700 --> 00:02:42.700
Eta, ondorioz, iritzi publikoa suspertzen du

00:02:42.700 --> 00:02:44.700
eta jendarteko eztabaidari bultzada ematen dio,

00:02:44.700 --> 00:02:46.700
horrela, interesdunek agenda guztiz kontrola dezaten eragotziz,

00:02:46.700 --> 00:02:50.700
haiek horixe lortzea nahiko luketen arren.

00:02:50.700 --> 00:02:53.700
Garai hoietan heltzeak egiazko egin zuen

00:02:53.700 --> 00:02:56.700
gizarte aske eta dinamiko batek behar bezala funtzionatzeko

00:02:56.700 --> 00:03:00.700
informazio askearen jarioa guztiz beharrrezkoa duenaren kontzeptua.

00:03:00.700 --> 00:03:04.700
Prentsa, zalantzarik gabe, negozio bat da, eta bizirauteko

00:03:04.700 --> 00:03:07.700
negozio arrakastatsua izan beharra dauka,

00:03:07.700 --> 00:03:09.700
baina oreka egokia aurkitu behar da

00:03:09.700 --> 00:03:13.700
marketin kontuen eta kazetaritza-erantzukizunen artean.

00:03:13.700 --> 00:03:18.700
Gizartearen arazoak ezin daitezke konpondu identifikatuak izan diren arte.

00:03:18.700 --> 00:03:22.700
Maila gorenago batean, prentsa zerbitzu industria bat da,

00:03:22.700 --> 00:03:25.700
eta eskaintzen duen zerbitzua kontzientziazioa da.

00:03:25.700 --> 00:03:28.700
Istorio guztiek ez dute zertan zerbait saldu behar.

00:03:28.700 --> 00:03:31.700
Emateko garai bat ere badago.

00:03:32.700 --> 00:03:35.700
Hau da nik jarraitu nahi nuen tradizioa.

00:03:35.700 --> 00:03:39.700
Gerrak bertan zeudenei eragiten zizkien arrisku izugarriak ikusita

00:03:39.700 --> 00:03:44.700
eta argazki kazetaritza gatazkak konpontzeko tresna bat izan zitekeela jakinda,

00:03:44.700 --> 00:03:48.700
argazkilari izan nahi nuen gerra-argazkilari izan ahal izateko.

00:03:48.700 --> 00:03:51.700
Baina berezkoa nuen sentimendu batek gidatzen ninduen

00:03:51.700 --> 00:03:54.700
gerraren benetazko aurpegia ezagutzera ematen zuen argazki bat,

00:03:54.700 --> 00:03:58.700
ia definizioz, gerraren aurkako argazki bat izango zela, alegia.

00:03:59.700 --> 00:04:02.700
Azken 25 urteetan sartua egon naizen gertakizunen eta gatazken

00:04:02.700 --> 00:04:06.700
zeharreko ikus-bidaia batera eraman nahi zintuzketet.

00:04:07.700 --> 00:04:10.700
1981ean, Ipar Irlandara joan nintzen.

00:04:10.700 --> 00:04:14.700
IRAko hamar preso, kartzela baldintzen aurkako

00:04:14.700 --> 00:04:17.700
gose-greba baten ondorioz hiltzear zeuden.

00:04:17.700 --> 00:04:20.700
Erantzun gisa, kaleetan istilu larriak izan ziren.

00:04:20.700 --> 00:04:24.700
Ikusi nuen gaur egungo gerrak ez direla

00:04:24.700 --> 00:04:28.700
urrutiko gudu-zelaietan borrokatzen, jendea bizi den lekuetan baizik.

00:04:29.700 --> 00:04:33.700
80ko hamarkadaren hasieran zehar, denbora luzea pasa nuen Erdialdeko Amerikan,

00:04:33.700 --> 00:04:35.700
zeina Gerra Hotzaren zatiketa ideologikoa

00:04:35.700 --> 00:04:38.700
lausotzen zuen gerra zibiletan murgilduta zegoen.

00:04:38.700 --> 00:04:41.700
Guatemalan, gobernu zentralak

00:04:41.700 --> 00:04:44.700
--europarren ondorengo zen oligarkia baten menpe zegoena--

00:04:44.700 --> 00:04:48.700
lur kiskaliaren taktika hasia zuen matxinada indigena baten aurka,

00:04:48.700 --> 00:04:51.700
eta Latinoamerikaren historia islatzen zuen irudi bat ikusi nuen:

00:04:51.700 --> 00:04:55.700
Bibliaren eta ezpataren konbinazioaren bitartezko konkista.

00:04:55.700 --> 00:04:59.700
Sandinisten aurkako gerrillari bat larriki zauritua izan zen

00:04:59.700 --> 00:05:03.700
Zero Komandantea Nikaragua hegoaldeko herri bat erasotzen ari zela.

00:05:05.700 --> 00:05:08.700
Somozaren Guardia Nazionalaren tanke suntsitu bat

00:05:08.700 --> 00:05:12.700
monumentu gisa utzi zuten Managuako parke batean,

00:05:12.700 --> 00:05:16.700
eta ume baten energiak eta izpirituak transformatu egin zuen.

00:05:16.700 --> 00:05:20.700
Aldi berean, gerra zibila zegoen El Salvadorren,

00:05:20.700 --> 00:05:24.700
eta, berriro, populazio zibilak gatazkaren erdian aurkitu zuen bere burua.

00:05:25.700 --> 00:05:30.700
Palestinarren eta israeldarren arteko gatazkari buruz berri eman dut 1981etik.

00:05:30.700 --> 00:05:34.700
Hau bigarren intifadaren hasierako une bat da, 2000n,

00:05:34.700 --> 00:05:37.700
noiz harriak eta molotovak zeuden oraindik armada baten kontra.

00:05:40.700 --> 00:05:43.700
2001ean, altxamendua borroka armatu bihurtu zen,

00:05:43.700 --> 00:05:45.700
eta gertakari larrienetariko bat

00:05:45.700 --> 00:05:48.700
errefuxiatu palestinarren kanpalekuaren suntsipena izan zen,

00:05:48.700 --> 00:05:51.700
Zisjordaniako Jenin herrian.

00:05:52.700 --> 00:05:56.700
Oinarrizko adostasun bat lortzeko borondate politikorik gabe,

00:05:56.700 --> 00:05:59.700
taktikaren eta kontrataktikaren tirabira etengabeak

00:05:59.700 --> 00:06:02.700
susmo txarra, gorrotoa eta mendekua dakartza soilik,

00:06:02.700 --> 00:06:05.700
eta indarkeriaren zikloa betikotzen du.

00:06:07.700 --> 00:06:10.700
90eko hamarkadan, Sobietar Batasuna desegin eta gero,

00:06:10.700 --> 00:06:15.700
Jugoslavia faila-lerro etnikoetan zehar puskatu eta gerra zibila piztu zen

00:06:15.700 --> 00:06:17.700
Bosnia, Kroazia eta Serbiaren artean.

00:06:17.700 --> 00:06:21.700
Hau etxez etxeko borrokaren une bat da, Mostarren,

00:06:21.700 --> 00:06:23.700
auzotarrak auzotarren aurka.

00:06:23.700 --> 00:06:26.700
Logela bat, jendeak une intimoak igarotzen dituen tokia,

00:06:26.700 --> 00:06:30.700
non bizitza bera sortzen den, gudu-zelai bihurtu zen.

00:06:30.700 --> 00:06:37.700
Serbiar artilleriak Bosnia iparraldeko mezkita bat suntsitu zuen

00:06:37.700 --> 00:06:39.700
eta gorputegi inprobisatu bezala erabili zuten.

00:06:46.700 --> 00:06:49.700
Hildako serbiar soldaduak jaso zituzten bataila baten ondoren

00:06:49.700 --> 00:06:52.700
eta truke gisa erabili zituzten bosniar presoen

00:06:52.700 --> 00:06:54.700
edo gudan hildako bosniar soldaduen truke.

00:06:56.700 --> 00:06:58.700
Hau parke bat izan zen behin.

00:06:58.700 --> 00:07:00.700
Gidatzen ninduen soldadu bosniarrak

00:07:00.700 --> 00:07:03.700
esan zidan bere lagun guztiak bertan zeudela orain.

00:07:04.700 --> 00:07:06.700
Aldi berean, Hegoafrikan,

00:07:06.700 --> 00:07:09.700
Nelson Mandela espetxetik atera eta gero,

00:07:09.700 --> 00:07:12.700
biztanleria beltzak apartheid-etik askatzeko

00:07:12.700 --> 00:07:14.700
azken fasea hasi zuen.

00:07:15.700 --> 00:07:18.700
Kazetari bezala ikasi behar izan nuen gauzetariko bat

00:07:18.700 --> 00:07:20.700
nire amorruarekin zer egin izan zen.

00:07:20.700 --> 00:07:25.700
Erabili beharra nuen, bere energia bideratu,

00:07:25.700 --> 00:07:28.700
nire ikusmena itsutu beharrean argituko zuen zerbaitean bihurtu.

00:07:29.700 --> 00:07:34.700
Transkein, Xhosa tribuaren heldutasunerako pasabide-erritu baten lekuko izan nintzen.

00:07:34.700 --> 00:07:38.700
Gazteak isolaturik bizi ziren, gorputzak buztin zuriz estalita zituztela.

00:07:39.700 --> 00:07:41.700
Aste batzuk geroago, zuria garbitu

00:07:41.700 --> 00:07:44.700
eta gizonen erantzukizun guztiak hartu zituzten euren gain.

00:07:44.700 --> 00:07:47.700
Hegoafrikako aurpegia aldatzen ari zen borroka politikoaren

00:07:47.700 --> 00:07:52.700
ikur zirudien erritual zaharra zen.

00:07:54.700 --> 00:07:58.700
Soweton, umeak tranpolin batean jolasean.

00:08:01.700 --> 00:08:04.700
Afrikako beste toki batzuetan gosetea zegoen.

00:08:04.700 --> 00:08:08.700
Somalian, gobernu zentrala kolapsatu eta klanen arteko gerra piztu zen.

00:08:09.700 --> 00:08:11.700
Nekazariak euren lurretatik bota zituzten

00:08:11.700 --> 00:08:15.700
eta uztak eta abereak suntsituak edo lapurtuak izan ziren.

00:08:15.700 --> 00:08:19.700
Gosetea suntsipen handiko arma gisa erabili zen,

00:08:19.700 --> 00:08:21.700
primitiboa baina izugarri eraginkorra.

00:08:21.700 --> 00:08:24.700
Ehundaka mila pertsona sarraskituak izan ziren,

00:08:24.700 --> 00:08:26.700
astiro eta era oso mingarrian.

00:08:28.700 --> 00:08:32.700
Nazioarteko komunitateak laguntza humanitario zabala eskainiz erantzun zuen,

00:08:32.700 --> 00:08:36.700
eta beste ehundaka mila pertsonaren biziak salbatu zituen.

00:08:36.700 --> 00:08:39.700
Amerikar tropak bidali zituzten kargamenduak babesteko,

00:08:39.700 --> 00:08:42.700
baina liskarrean nahastuak bukatu zuten,

00:08:42.700 --> 00:08:45.700
eta Muqdishoko bataila zoritxarrekoaren ondoren, erretiratu egin zituzten.

00:08:46.700 --> 00:08:50.700
Hego Sudanen, beste gerra zibil batean, gosetea berriro ere erabili zen

00:08:50.700 --> 00:08:52.700
genozidio tresna gisa.

00:08:53.700 --> 00:08:57.700
Beste behin, nazioarteko GKEak, NBEren babespean elkarturik,

00:08:57.700 --> 00:09:02.700
itzelezko laguntza operazio bat burutu zuten eta milaka bizitza salbatu zituzten.

00:09:03.700 --> 00:09:09.700
Lekuko bat naiz, eta nire testigantza zintzoa eta zentsura gabea izatea nahi dut.

00:09:10.700 --> 00:09:13.700
Sendo eta elokuente ere izan nahi dut,

00:09:13.700 --> 00:09:15.700
eta ahalik eta ongien islatzea

00:09:15.700 --> 00:09:18.700
argazkia ateratzen ari natzaien pertsonek jasandakoa.

00:09:18.700 --> 00:09:21.700
Gizon hau GKE baten elikadura zentroan zegoen,

00:09:21.700 --> 00:09:23.700
eman ahal zioten beste laguntza jasotzen.

00:09:23.700 --> 00:09:28.700
Ez zeukan ezer, literalki. Eskeleto bat zen kasik,

00:09:28.700 --> 00:09:32.700
baina oraindik gai zen mugitzeko behar zituen kuraia eta borondatea biltzeko.

00:09:32.700 --> 00:09:35.700
Ez zegoen etsita, eta berak ez bazuen etsi,

00:09:35.700 --> 00:09:40.700
nola pentsa zezakeen beste edonork itxaropena galtzea?

00:09:41.700 --> 00:09:46.700
1994an, Hegoafrikako hauteskundeei buruz hiru hilabetez berri eman eta gero,

00:09:46.700 --> 00:09:49.700
Nelson Mandelaren inbestidura-ekitaldia ikusi nuen,

00:09:49.700 --> 00:09:52.700
eta sekula ikusi nuen gauzarik bizigarriena izan zen.

00:09:52.700 --> 00:09:56.700
Gizateriak eskaintzeko duen onenaren adibide zen.

00:09:56.700 --> 00:09:59.700
Hurrengo egunean Ruandarantz abiatu nintzen,

00:09:59.700 --> 00:10:02.700
eta infernuranzko igogailu azkarra hartzea bezala izan zen.

00:10:02.700 --> 00:10:06.700
Gizon hau hutuen heriotza kanpaleku batetik askatu berria zen.

00:10:06.700 --> 00:10:10.700
denbora luzez utzi zidan berari argaziak ateratzen,

00:10:10.700 --> 00:10:13.700
eta bere aurpegia argirantz bueltatu ere egin zuen,

00:10:13.700 --> 00:10:15.700
nik hobeto ikustea nahiko balu bezala.

00:10:16.700 --> 00:10:20.700
Uste dut bazekiela bere aurpegiko orbainek zer esango zioten munduari.

00:10:21.700 --> 00:10:24.700
Honako honetan, agian Somaliako hondamendi militarragatik

00:10:24.700 --> 00:10:27.700
nahasturik edo uzkurturik,

00:10:27.700 --> 00:10:30.700
nazioarteko komunitateak ez zuen ezer egin,

00:10:30.700 --> 00:10:33.700
eta 800.000 pertsona inguru sarraskitu egin zituzten

00:10:33.700 --> 00:10:36.700
beraien aberkideek eurek --batzuetan euren auzokideak--

00:10:36.700 --> 00:10:39.700
laborantza tresnak arma bezala erabilita.

00:10:40.700 --> 00:10:43.700
agian zerbait ikasi zutelako

00:10:43.700 --> 00:10:45.700
Bosniako gerrari emandako erantzun ahulaz

00:10:45.700 --> 00:10:47.700
eta Ruandako porrotaz,

00:10:47.700 --> 00:10:49.700
Serbiak Kosovo erasotu zuenean,

00:10:49.700 --> 00:10:53.700
nazioarteko erantzuna askoz ere tinkoagoa izan zen.

00:10:53.700 --> 00:10:57.700
NATOren indarrak erasoan sartu, eta serbiar armada erretiratu egin zen.

00:10:57.700 --> 00:11:00.700
Etnia albaniarreko pertsonak erail egin zituzten,

00:11:00.700 --> 00:11:04.700
euren landetxeak suntsitu eta pertsona kopuru ikaragarri bat erbesteratua izan zen.

00:11:05.700 --> 00:11:08.700
GKEek Albanian eta Mazedonian egokitutako

00:11:08.700 --> 00:11:11.700
errefuxiatu kanpalekuetan hartu zituzten.

00:11:13.700 --> 00:11:16.700
Bere etxe barruan bertan erre zuten gizon baten aztarna.

00:11:17.700 --> 00:11:20.700
Irudiak haitzuloetako margo bat gogorarazi zidan,

00:11:20.700 --> 00:11:24.700
eta oraindik jokabide askotan zein primitiboak garen islatu zuen.

00:11:26.700 --> 00:11:30.700
1995 eta 1996 artean, Txetxeniako lehen bi gerrei buruz

00:11:30.700 --> 00:11:32.700
berri eman nuen Grozny barnetik.

00:11:32.700 --> 00:11:36.700
Hau txetxeniar errebelde bat da, errusiar armadaren kontrako fronte lerroan.

00:11:38.700 --> 00:11:42.700
Errusiarrek asteetan zehar etengabe bonbardatu zuten Grozny,

00:11:42.700 --> 00:11:45.700
batez ere, oraindik bertan harrapatuta zeuden zibilak erailez.

00:11:47.700 --> 00:11:49.700
Bertako umezurztegi bateko haur bat aurkitu nuen

00:11:49.700 --> 00:11:51.700
fronte lerroan noraezean zebilela.

00:11:53.700 --> 00:11:56.700
Nire lana ia guztiz gerrei buruzkoa izatetik

00:11:56.700 --> 00:12:00.700
gizarte arazo larrietan ere arreta jartzera pasa da.

00:12:01.700 --> 00:12:03.700
Ceaucescuren erorialdiaren ondoren, Errumaniara joan nintzen

00:12:03.700 --> 00:12:07.700
eta umeentzako gulag baten antzeko bat aurkitu nuen,

00:12:07.700 --> 00:12:10.700
non milaka umezurtz Erdi Aroko baldintzetan mantentzen zituzten.

00:12:11.700 --> 00:12:13.700
Ceausescuk kuota bat inposatu zuen

00:12:13.700 --> 00:12:16.700
familia bakoitzak produzitu beharreko ume kopuruari buruzkoa,

00:12:16.700 --> 00:12:20.700
horrela, emakumeen gorputzak estatuaren politika ekonomikoaren tresna bihurtuz.

00:12:21.700 --> 00:12:24.700
Familiek mantendu ezin zituzten umeak

00:12:24.700 --> 00:12:27.700
gobernuaren umezurztegietan hazten ziren.

00:12:27.700 --> 00:12:30.700
Sortzetiko malformazioak zituzten umeak sendaezintzat jotzen zituzten,

00:12:30.700 --> 00:12:34.700
eta biziarteko konfinamendua jasaten zuten baldintza krudeletan.

00:12:34.700 --> 00:12:38.700
Salaketak agertu ahala, berriro, nazioarteko laguntza heldu zen.

00:12:40.700 --> 00:12:44.700
Ekialdeko Europako erregimenen ondarean sakonago barneratuz,

00:12:44.700 --> 00:12:48.700
zenbait hilabeteetan zehar, kutsadura industrialaren ondorioei buruzko istorio batean egin nuen lan,

00:12:48.700 --> 00:12:51.700
ingurugiroarekiko, langileekiko edo biztanleria orokorraren osasunarekiko

00:12:51.700 --> 00:12:55.700
begirunerik eduki ez zuten lekuetan.

00:12:55.700 --> 00:12:58.700
Czechoslovakiako aluminio fabrika bat

00:12:58.700 --> 00:13:01.700
ke eta hauts kartzinogenoz beterik zegoen,

00:13:01.700 --> 00:13:05.700
eta bostetik lau langile minbiziak jota zeuden.

00:13:07.700 --> 00:13:09.700
Indonesian, Suhartoren erorialdiaren ondoren,

00:13:09.700 --> 00:13:12.700
pobrezia baldintzak aztertzen hasi nintzen

00:13:12.700 --> 00:13:15.700
modernizazio bidean zegoen herrialde batean.

00:13:15.700 --> 00:13:18.700
Denbora dezente eman nuen gizon batekin

00:13:18.700 --> 00:13:20.700
zein bere familiarekin bizi zen trenbidearen lubeta batean

00:13:20.700 --> 00:13:24.700
eta zeinak beso bat eta zango bat galdu zituen tren istripu batean.

00:13:24.700 --> 00:13:29.700
Istorioa argitaratu zenean, eskatu gabeko donazioak heldu ziren barra-barra.

00:13:29.700 --> 00:13:31.700
Fundazio bat sortu zen,

00:13:31.700 --> 00:13:34.700
eta orain familia landetxe batean bizi da

00:13:34.700 --> 00:13:37.700
eta euren oinarrizko beharrak asetuak daude.

00:13:37.700 --> 00:13:40.700
Istorioak ez zuen ezer saldu nahi.

00:13:40.700 --> 00:13:43.700
Kazetaritzak bide bat eman zion

00:13:43.700 --> 00:13:47.700
jendearen berezko eskuzabaltasun senari, eta irakurleek erantzun egin zuten.

00:13:49.700 --> 00:13:52.700
Landatik Jakartara etorri eta tren geltoki batean bizitzen bukatu zuten

00:13:52.700 --> 00:13:55.700
etxerik gabeko ume talde batekin topo egin nuen.

00:13:55.700 --> 00:14:00.700
12 edo 14 urte zituztenerako, eskaleak ziren eta drogen menpe zeuden.

00:14:00.700 --> 00:14:02.700
Landetako behartsuak hirietako behartsu bilakatu ziren,

00:14:02.700 --> 00:14:06.700
eta prozesu horretan, ikustezin bilakatu ziren.

00:14:08.700 --> 00:14:11.700
Pakistanen, desintoxikatzen zeuden heroinomano hauek

00:14:11.700 --> 00:14:14.700
Becketten antzezlan bateko pertsonaiak gogorarazi zizkidaten:

00:14:14.700 --> 00:14:17.700
isolaturik, iluntasunean itxaroten, baina argiak erakarrita.

00:14:21.700 --> 00:14:25.700
Agente laranja Vietnameko gerran Vietcong eta Hego Vietnamgo armadei

00:14:25.700 --> 00:14:29.700
babesa eragozteko erabili zen defoliante bat izan zen.

00:14:29.700 --> 00:14:33.700
Osagai aktiboa dioxina zen, erabat toxikoa den gai kimikoa,

00:14:33.700 --> 00:14:35.700
zeina kopuru handitan isuria izan zen,

00:14:35.700 --> 00:14:39.700
eta zeinaren ondorioak geneen bitartez hurrengo belaunaldietara igaro diren.

00:14:41.700 --> 00:14:44.700
2000an, mundu mailako osasun arazoak dokumentatzen hasi nintzen,

00:14:44.700 --> 00:14:47.700
Afrikako HIESetik hasita.

00:14:47.700 --> 00:14:50.700
Istorioa laguntza-emaileek egiten duten lanaren bitartez kontatzen saiatu nintzen.

00:14:50.700 --> 00:14:54.700
Pentsatu nuen garrantzitsua zela nabarmentzea jendea laguntza jasotzen ari zela,

00:14:54.700 --> 00:14:59.700
nazioarteko GKEen ala bertako gizarte erakundeen bitartez.

00:14:59.700 --> 00:15:01.700
Izurriteak hainbeste ume utzi zituen umezurtz,

00:15:01.700 --> 00:15:04.700
amonek hartua zutela gurasoen tokia,

00:15:04.700 --> 00:15:07.700
eta ume asko GIBarekin jaiotakoak ziren.

00:15:08.700 --> 00:15:10.700
Eritetxe bat Zambian.

00:15:13.700 --> 00:15:16.700
GIB/HIESAren eta tuberkulosiaren arteko

00:15:16.700 --> 00:15:19.700
lotura estua hasi nintzen dokumentatzen.

00:15:19.700 --> 00:15:22.700
Hau MSFren erietetxe bat da, Kanbodian.

00:15:27.700 --> 00:15:30.700
Nire argazkiek GKEen lana lagundu dezakete

00:15:30.700 --> 00:15:34.700
eskuartean dituzten gizarte arazo larriak argitara emanez.

00:15:34.700 --> 00:15:37.700
Kongora joan nintzen MSFrekin,

00:15:37.700 --> 00:15:39.700
eta liburu eta erakusketa batean parte hartu nuen

00:15:39.700 --> 00:15:42.700
zeintzuk ahastutako gerra batean jartzen zuten arreta

00:15:42.700 --> 00:15:44.700
non miloika pertsona hil diren,

00:15:44.700 --> 00:15:48.700
eta tratamendurik gabeko gaixotasuna arma bezela erabitzen den.

00:15:49.700 --> 00:15:51.700
Malnutrizioak jota dagoen haur bat pisatzen dute

00:15:51.700 --> 00:15:53.700
elikatze programa osagarri baten parte bezala.

00:15:55.700 --> 00:15:58.700
2004ko udazkenean, Darfurera joan nintzen.

00:15:59.700 --> 00:16:01.700
Oraingoan, aldizkari batentzako ari nintzen lanean,

00:16:01.700 --> 00:16:03.700
baina berriro gertutik lan egin nuen MSFrekin.

00:16:03.700 --> 00:16:06.700
Nazioarteko komunitateak ez du oraindik modurik aurkitu,

00:16:06.700 --> 00:16:10.700
beharrezko presioa sortuz, genozidio honi bukaera emateko.

00:16:12.700 --> 00:16:15.700
MSFren erietetxe bat pertsona desplazatuen kanpaleku batean.

00:16:17.700 --> 00:16:21.700
Krimena eta zigorra Estatu Batuetan gaitzat duen proiektu zabal batean aritu naiz lanean.

00:16:22.700 --> 00:16:24.700
Hau New Orleanseko irudi bat da.

00:16:26.700 --> 00:16:29.700
Alabaman, preso-kate bateko kide bat zigortzen dute

00:16:29.700 --> 00:16:32.700
zutoin batera lotuz eguerdiko eguzkipean.

00:16:35.700 --> 00:16:37.700
Esperientzia honek galdera asko ekarri zituen,

00:16:37.700 --> 00:16:40.700
hauen artean, arrazari eta berdintasunari buruzkoak

00:16:40.700 --> 00:16:45.700
eta norentzako dauden gure herrian abaguneak eta aukerak eskuragai.

00:16:45.700 --> 00:16:48.700
Alabamako preso-kate bateko patioan.

00:16:51.700 --> 00:16:53.700
Ez nuen hegazkinen talka ikusi,

00:16:53.700 --> 00:16:56.700
eta nire leihotik begiratzean, lehenengo dorrea ikusi nuen sutan,

00:16:56.700 --> 00:16:59.700
eta pentsatu nuen agian istripu bat izan zela.

00:16:59.700 --> 00:17:01.700
Minutu batzuk geroago, berriro begiratu

00:17:01.700 --> 00:17:05.700
eta bigarren dorrea sutan ikustean, gerran geundela jakin nuen.

00:17:06.700 --> 00:17:09.700
Zero Eremuko hondakinen artean, gauza batez jabetu nintzen.

00:17:10.700 --> 00:17:14.700
1981etik argazkiak ateratzen egona nintzen mundu islamiarrean

00:17:14.700 --> 00:17:19.700
--ez bakarrik Ekialde Hurbilean, baita Afrikan, Asian eta Europan ere--.

00:17:19.700 --> 00:17:22.700
Toki desberdin hauetan argazkiak ateratzen nenbilela,

00:17:22.700 --> 00:17:24.700
istorio ezberdinak zirela uste nuen,

00:17:24.700 --> 00:17:27.700
baina 9/11ean historia kristalizatu egin zen, eta ulertu nuen,

00:17:27.700 --> 00:17:32.700
egiatan, istoria bakar bati buruz berri ematen ibili nintzela 20 urte baino gehiagotan,

00:17:32.700 --> 00:17:35.700
New Yorkeko erasoa honen azken adierazpena zelarik.

00:17:36.700 --> 00:17:39.700
Kabul erdiko barruti komertziala, Afganistanen,

00:17:39.700 --> 00:17:41.700
gerra zibilaren bukaeran,

00:17:41.700 --> 00:17:44.700
hiria Talibanen eskuetan erori baino pixka bat lehenago.

00:17:47.700 --> 00:17:49.700
Lurreko minen biktimek laguntza jasotzen dute

00:17:49.700 --> 00:17:52.700
Alberto Cairok zuzendutako Gurutze Gorriaren errehabilitazio zentro batean.

00:17:54.700 --> 00:17:57.700
Mina bategatik zangoa galdu zuen haur bat.

00:17:57.700 --> 00:18:00.700
Sekulako sufrimenduaren lekuko izan nintzen islamiar munduan

00:18:00.700 --> 00:18:05.700
zapalkuntza politiko, gerra zibil, atzerriko inbasio, txirotasun eta goseteen ondorioz.

00:18:05.700 --> 00:18:07.700
Ulertu nuen bere sufrimenduan

00:18:07.700 --> 00:18:12.700
mundu islamiarra garrasika egona zela. Zergatik ez genuen jaramonik egin?

00:18:15.700 --> 00:18:17.700
Taliban gudulari bat batailan tirokatua

00:18:17.700 --> 00:18:21.700
Iparreko Aliantza Kunduz hirira sartzen zegoela.

00:18:27.700 --> 00:18:29.700
Irakeko gerra hastear zegoela,

00:18:29.700 --> 00:18:32.700
konturatu nintzen tropa estatubatuarrei buruz nahikoa berri egongo zela,

00:18:32.700 --> 00:18:35.700
horregatik, inbasioa Bagdad barnetik jarraitzaea erabaki nuen.

00:18:41.700 --> 00:18:43.700
Mortero obus batek azoka bat jo

00:18:43.700 --> 00:18:46.700
eta familia bereko hainbat kide hil zituen.

00:18:48.700 --> 00:18:51.700
Tropa estatubatuarrak Bagdaden sartu eta egun bat geroago,

00:18:51.700 --> 00:18:53.700
marine konpainia bat banku-lapurrak atxilotzen hasi zen

00:18:53.700 --> 00:18:55.700
eta jendetzaren txaloak jaso zituen

00:18:56.700 --> 00:18:58.700
--itxaropentsua izan zen momentu laburra--.

00:19:00.700 --> 00:19:02.700
Urteetan lehenengo lehenengoz,

00:19:02.700 --> 00:19:04.700
xiiek baimena izan zuten Ashura ospatzeko

00:19:04.700 --> 00:19:06.700
Karbalara erromesaldia egiteko,

00:19:06.700 --> 00:19:09.700
eta txundituta utzi ninduen bildutako jendetzak

00:19:09.700 --> 00:19:11.700
eta beren erlijioaren jarraipen sutsuak.

00:19:14.700 --> 00:19:17.700
Gizon talde bat kaleetan zehar doa beren buruei aiztoekin ebakiak eginez.

00:19:17.700 --> 00:19:21.700
Nabaria zen Xiiak kontuan hartu beharreko indar bat zirela,

00:19:21.700 --> 00:19:26.700
eta onuragarri izango zitzaigula haiek ulertzea eta beraiekin zelan tratatu ikastea.

00:19:28.700 --> 00:19:32.700
Joan den urtean hilabete batzuk igaro nituen gure zauritutako tropak jarraitzen,

00:19:32.700 --> 00:19:34.700
Irakeko gudu-zelaitik etxeraino.

00:19:36.700 --> 00:19:38.700
Helikoptero bateko sendagilea erreanimazio teknikak egiten

00:19:38.700 --> 00:19:40.700
buruan tiro bat jasotako soldadu bati.

00:19:43.700 --> 00:19:45.700
Medikuntza militarra hain eraginkorra bihurtu da,

00:19:45.700 --> 00:19:49.700
non zaurituak izan eta gero bizirik ateratzen diren tropen ehunekoa

00:19:49.700 --> 00:19:52.700
askoz handiagoa den gerra honetan gure historiako beste edozein gerratan baino.

00:19:54.700 --> 00:19:57.700
Gerrako sinadura arma “inprobisatutako gailu lehergarria” da,

00:19:57.700 --> 00:20:00.700
eta bere zauria zangoetako kalte larriak.

00:20:02.700 --> 00:20:05.700
Sekulako mina eta trauma pairatu eta gero,

00:20:05.700 --> 00:20:07.700
zaurituek borroka fisiko eta psikologiko neketsu bati

00:20:07.700 --> 00:20:09.700
egin behar diote aurre errehabilitazioan.

00:20:12.700 --> 00:20:15.700
Erakutsi zuten adorea guztiz apartekoa zen.

00:20:16.700 --> 00:20:18.700
Nire burua euren tokian jartzen saiatu nintzen,

00:20:18.700 --> 00:20:22.700
eta erabat apalduta utzi ninduten zeukaten kuraiak eta tinkotasunak

00:20:22.700 --> 00:20:25.700
horrelako galera katastrofikoa jasan eta gero.

00:20:26.700 --> 00:20:31.700
Jende zintzoa oso egoera txarrean jarria izan zen emaitza zalantzagarri batzuk lortzearren.

00:20:34.700 --> 00:20:37.700
Behin, errehabilitazioan, norbait surf egiteari buruz mintzatu zen

00:20:37.700 --> 00:20:41.700
eta sekula surfeatu ez zuten mutil hauek guzteik esan zuten, "Aizak, goazemak".

00:20:41.700 --> 00:20:43.700
Eta surfeatzera joan ziren.

00:20:47.700 --> 00:20:50.700
Argazkilariak giza bizipenen azken muturreraino joaten dira

00:20:50.700 --> 00:20:52.700
jendeari gertatzen ari dena erakusteko.

00:20:52.700 --> 00:20:55.700
Batzuetan euren biziak arriskuan jartzen dituzte,

00:20:55.700 --> 00:20:59.700
zuen iritziek eta indarrak merezi dutela uste dutelako.

00:20:59.700 --> 00:21:03.700
Argazkiak zuen sen onenetara bideratzen dituzte:

00:21:03.700 --> 00:21:06.700
eskuzabaltasuna, onaren eta txarraren arteko sentimendua,

00:21:06.700 --> 00:21:10.700
besteekin identifikatzeko gaitasuna eta desioa,

00:21:10.700 --> 00:21:13.700
onartezina dena onartzearen ukapena.

00:21:15.700 --> 00:21:17.700
Nire TED nahia:

00:21:17.700 --> 00:21:20.700
kontatu beharreko bizi-istorio bat dago,

00:21:20.700 --> 00:21:24.700
eta TEDek bertan barneratzen lagun nazan nahiko nuke,

00:21:24.700 --> 00:21:28.700
eta baita modu berritzaileak eta zirraragarriak sortzen laguntzea

00:21:28.700 --> 00:21:31.700
prentsa argazkilaritza garai digitalean erabiltzeko.

00:21:31.700 --> 00:21:33.700
Mila esker.

00:21:34.700 --> 00:21:49.700
(Txaloak)

