WEBVTT
Kind: captions
Language: mfe

00:00:00.000 --> 00:00:12.000
Translator: Shadia Ramsahye
Reviewer: Ameerah Arjanee

00:00:12.758 --> 00:00:17.001
An 2012 kan monn penn
lor minare moske Jara

00:00:17.025 --> 00:00:19.956
dan mo lavil natal
Gabés dan lesid Tinizi,

00:00:19.980 --> 00:00:25.247
zame mo ti panse ki grafiti kapav
amenn otan latansion a enn lavil.

00:00:25.271 --> 00:00:29.197
Pou koumanse, mo ti pe zis
rod enn miray dan lavil la,

00:00:29.221 --> 00:00:32.451
ek sa minare la ti konstrir an 1994.

00:00:33.102 --> 00:00:37.719
Ek pandan 18 an, sa kolonn
57m la finn res gri.

00:00:38.617 --> 00:00:42.218
Kan monn zwenn imam la premie fwa
ek monn dir li ki mo anvi fer,

00:00:42.242 --> 00:00:44.686
linn dir mwa, "Mo remersie
bondie ki tonn vini".

00:00:44.710 --> 00:00:47.517
Ek linn explik mwa depi komie
banane li ti pe atann kikenn

00:00:47.541 --> 00:00:48.834
pu fer kitsoz avek sa.

00:00:49.422 --> 00:00:53.508
Saki pli etonan avek sa misie la
se ki li pann dimann mwa nanye --

00:00:53.532 --> 00:00:56.942
ni ki desin ni ki mesaz mo pu ekrir.

00:00:57.959 --> 00:01:00.832
Dan tou travay ki mo kre,
mo ekrir bann mesaz

00:01:00.856 --> 00:01:04.979
avek mo prop stil kaligrafiti --
enn melanz kaligrafi ek grafiti.

00:01:05.622 --> 00:01:07.494
Mo servi bann sitasion ou bann poem.

00:01:08.153 --> 00:01:10.860
Pou sa minare la, monn
panse ki mesaz pli pertinan

00:01:10.884 --> 00:01:13.500
pu met lor enn moske
bizin enn verse depi Koran,

00:01:13.524 --> 00:01:15.135
alor monn swazir sann la:

00:01:15.159 --> 00:01:18.399
"O limanite, nou finn kre zot
depi enn mal ek enn femel,

00:01:18.423 --> 00:01:21.838
ek nou finn fer zot enn lepep ek enn
tribi pou zot konn zot kamarad."

00:01:21.862 --> 00:01:25.179
Ti enn mesaz iniversel pou
lape, tolerans ek linklizion,

00:01:25.203 --> 00:01:29.172
enn mesaz ki montre kote positif
de Islam ki nou pa trouve dan media.

00:01:29.661 --> 00:01:33.429
Monn etone kouma kominote
lokal inn reazir a sa lapintir la,

00:01:33.453 --> 00:01:37.760
kouma sa inn fer zot fier ki sa
minare la pe gagn otan latansion

00:01:37.784 --> 00:01:40.489
depi lapres internasional
partou dan lemond.

00:01:41.346 --> 00:01:43.514
Pou imam la, pa ti zis enn lapintir sa:

00:01:43.538 --> 00:01:45.403
ti enn zafer pli profon.

00:01:45.427 --> 00:01:48.864
Li ti pe espere ki minare la pou
vinn enn moniman dan lavil

00:01:48.888 --> 00:01:51.759
ek atir viziter a sa landrwa
ki dimounn finn blie dan Tinizi.

00:01:52.759 --> 00:01:54.909
Lefet ki sa mesaz la iniversel,

00:01:54.933 --> 00:01:57.179
kontex politik dan Tinizi sa lepok la

00:01:57.203 --> 00:02:00.687
ek lefet ki mo ti pe ekrir
Koran dan enn stil grafiti

00:02:00.711 --> 00:02:02.353
finn ena boukou pwa.

00:02:02.377 --> 00:02:04.431
Sa finn rasanble kominote.

00:02:05.559 --> 00:02:08.573
Fer dimounn, bann zenerasion fitir,

00:02:08.573 --> 00:02:11.573
vinn ansam atraver kaligrafi arab,

00:02:11.573 --> 00:02:13.058
samem mo travay.

00:02:13.082 --> 00:02:16.087
Ekrir bann mesaz, samem
lesans mo travay artistik.

00:02:16.896 --> 00:02:20.047
Saki komik se ki mem bann
dimounn ki konn lir arab

00:02:20.071 --> 00:02:23.906
bizin konsantre boukou pou
kapav desifre saki monn ekrir.

00:02:24.668 --> 00:02:27.605
Ou pa oblize konpran sinifikasion
pou apresie travay la.

00:02:28.012 --> 00:02:31.733
Mo panse ki lekritir arab tous
ou lam avan li tous ou lizie.

00:02:31.757 --> 00:02:34.827
Ena enn bote ladan
ki ou pa bizin tradir.

00:02:35.628 --> 00:02:37.906
Ninport kisannla kapav
apresie lekritir arab:

00:02:37.930 --> 00:02:41.447
ou, ou, ou, ninport kisannla.

00:02:41.471 --> 00:02:43.431
Ek kan ou konpran sinifikasion la,

00:02:43.431 --> 00:02:45.435
ou santi ou plis konekte ankor.

00:02:45.435 --> 00:02:47.782
Mo fer atansion ki mo ekrir bann mesaz

00:02:47.806 --> 00:02:50.177
ki ena enn sinifikasion
pu landrwa kot pe penn,

00:02:50.201 --> 00:02:53.282
me sa bann mesaz la bizin osi
ena enn dimansion iniversel,

00:02:53.306 --> 00:02:56.048
pou ki ninport kisannla kapav
santi enn koneksion ek li.

00:02:56.699 --> 00:02:59.026
Mon finn ne ek grandi Lafrans, a Paris,

00:02:59.050 --> 00:03:02.995
ek monn aprann lir ek ekrir arab
selman kan mo ti ena 18 an.

00:03:03.560 --> 00:03:07.060
Zordi mo ekrir bann mesaz nek an arab.

00:03:07.084 --> 00:03:10.281
Enn de bann rezon kifer
sa inportan pou mwa

00:03:10.305 --> 00:03:14.121
se akoz sa bann reaksion ki monn
gagne partou depi dan lemond.

00:03:15.700 --> 00:03:19.606
Dan Rio de Janeiro, monn
tradir enn poem depi portige

00:03:19.630 --> 00:03:21.542
par Gabriela Tôrres Barbosa

00:03:21.566 --> 00:03:24.946
ki rann omaz a bann
dimounn mizer dan favela,

00:03:24.970 --> 00:03:26.938
ek monn penn sa lor bann twa lakaz.

00:03:27.367 --> 00:03:30.280
Kominote lokal ti bien intrige
par saki mo ti pe fer,

00:03:30.304 --> 00:03:33.897
me kouma monn dir zot
sinifikasion kaligrafi la,

00:03:33.921 --> 00:03:36.850
zot remersie mwa akoz zot
inn santi zot konekte ar poem la.

00:03:38.723 --> 00:03:40.713
An Afrik Disid, dan Cape Town,

00:03:40.737 --> 00:03:43.786
kominote lokal de Philippi

00:03:43.810 --> 00:03:46.857
inn donn mwa sel miray
beton ki existe dan sa site la.

00:03:46.881 --> 00:03:49.254
Sete miray enn lekol, ek mo finn ekrir

00:03:49.278 --> 00:03:50.746
enn sitasion Nelson Mandela

00:03:50.770 --> 00:03:53.433
ki dir [an arab],

00:03:53.457 --> 00:03:56.140
"Sa paret inposib
ziska ki kikenn fer li."

00:03:56.489 --> 00:04:00.074
Me lerla enn boug vinn dir mwa,
"Sef, kifer ou pa pe ekrir an angle?"

00:04:00.098 --> 00:04:04.193
Ek monn reponn li, "Ou kestion ti pou
ena kit valer si ou ti dimann mwa

00:04:04.217 --> 00:04:05.801
kifer mo pa pe ekrir an Zoulou."

00:04:06.912 --> 00:04:09.056
Dan Paris, enn fwa ti ena enn levennman,

00:04:09.080 --> 00:04:12.986
ek kikenn laba inn donn mwa
so miray pou fer grafiti.

00:04:14.016 --> 00:04:16.373
Kan linn trouve ki mo pe ekrir an arab,

00:04:16.397 --> 00:04:20.421
linn telman araze ki linn
exize ki nou efas tou.

00:04:20.445 --> 00:04:22.412
Mo ti ankoler ek tris.

00:04:22.436 --> 00:04:26.313
Me enn semenn pli tar, organizater
levennman la dir mwa revini,

00:04:26.337 --> 00:04:30.055
ek li dir mwa ki ena enn miray
zis anfas sa boug la so lakaz.

00:04:30.079 --> 00:04:31.231
Alor sa boug la --

00:04:31.255 --> 00:04:33.474
(Riye)

00:04:33.498 --> 00:04:35.523
aster oblize get sa toulezour.

00:04:35.547 --> 00:04:38.531
Dabor monn pans pou ekrir ["an arab"],

00:04:38.555 --> 00:04:40.546
ki vedir, "Bien bon pou twa", me --

00:04:40.570 --> 00:04:42.913
(Riye)

00:04:42.937 --> 00:04:46.596
monn desid fer pli malin
ek ekrir ["an arab"],

00:04:46.620 --> 00:04:48.254
ki vedir "Ouver to leker".

00:04:49.095 --> 00:04:52.171
Mo bien fier de mo kiltir

00:04:52.195 --> 00:04:57.710
ek mo pe sey vinn enn so bann
lanbasader a traver mo travay artistik.

00:04:57.734 --> 00:05:02.670
Mo espere ki mo pou kapav kas
bann stereotip ki nou tou kone

00:05:02.694 --> 00:05:04.468
avek bote lekritir arab.

00:05:05.207 --> 00:05:10.655
Zordi mo nepli ekrir tradiksion
bann mesaz la lor miray.

00:05:11.148 --> 00:05:14.825
Mo pa anvi gat poezi-kaligrafi la.

00:05:14.849 --> 00:05:18.030
Parski se lar ek ou kapav apresie
li san konn so sinifikasion,

00:05:18.054 --> 00:05:21.090
parey kouma ou kapav
apresie lamizik depi lezot pei.

00:05:21.630 --> 00:05:25.405
Ena dimounn ki trouv sa kouma
enn rezeksion ou enn laport ferme,

00:05:25.429 --> 00:05:27.898
me pou mwa, se plis
kouma enn linvitasion

00:05:27.922 --> 00:05:31.201
a mo langaz, mo kiltir ek mo lar.

00:05:31.225 --> 00:05:32.383
Mersi.

00:05:32.407 --> 00:05:35.259
(Aplodisman)

