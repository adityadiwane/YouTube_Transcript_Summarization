WEBVTT
Kind: captions
Language: mfe

00:00:00.000 --> 00:00:25.000
Translator: Shadia Ramsahye
Reviewer: Ameerah Arjanee

00:00:25.000 --> 00:00:29.678
Bonzour. Ki manier?

00:00:29.702 --> 00:00:30.912
(Riye)

00:00:30.936 --> 00:00:33.249
Tousala extra, non?

00:00:33.273 --> 00:00:35.729
Mo mem mo sou lemosion.

00:00:35.753 --> 00:00:37.245
Ofet, mo bizin ale.

00:00:37.269 --> 00:00:42.836
(Riye)

00:00:43.015 --> 00:00:46.222
Trwa tem finn revini dan sa konferans la

00:00:46.246 --> 00:00:48.753
ki an rapor avek saki mo anvi koze.

00:00:48.777 --> 00:00:53.467
Premie, se sa prev
extraordiner de kreativite

00:00:53.491 --> 00:00:55.904
dan tou bann prezantasion ki nounn gete

00:00:55.928 --> 00:00:57.729
ek dan tou bann dimounn ki isi.

00:00:57.753 --> 00:01:00.404
Nek get sa kalite variete la.

00:01:01.158 --> 00:01:03.301
Deziem zafer, sa met
nou dan enn sitiasion

00:01:03.325 --> 00:01:05.822
kot nou pa kone ki kapav arive

00:01:05.846 --> 00:01:07.237
dan lefitir.

00:01:07.261 --> 00:01:09.976
Aukenn lide kouma
tousala kapav deroule.

00:01:10.000 --> 00:01:11.892
Mo interese dan ledikasion.

00:01:11.916 --> 00:01:16.048
Ofet, mo trouve ki tou dimounn
interese ek ledikasion.

00:01:16.072 --> 00:01:17.210
Pa ou?

00:01:17.234 --> 00:01:18.715
Mo trouv sa bien interesan.

00:01:18.739 --> 00:01:20.496
Kan ou dan enn dine,

00:01:20.596 --> 00:01:22.858
ek ou dir ki ou travay dan ledikasion --

00:01:22.882 --> 00:01:25.846
ofet, ou pa tro souvan
invite a bann dine.

00:01:25.870 --> 00:01:29.666
(Riye)

00:01:29.690 --> 00:01:32.118
Si ou travay dan ledikasion,
personn napa invit ou.

00:01:32.142 --> 00:01:35.233
(Riye)

00:01:35.257 --> 00:01:38.976
Ousua personn pa reinvit ou.
Mo trouv sa bien etranz.

00:01:39.000 --> 00:01:41.475
Si samem ou ka, ek ou
dir sa kikenn, ou kone,

00:01:41.499 --> 00:01:43.276
zot dimande, "Ki ou fer dan lavi?",

00:01:43.300 --> 00:01:44.976
ek ou reponn ki ou dan ledikasion,

00:01:45.000 --> 00:01:47.076
ou trouv disan desann depi zot figir.

00:01:47.100 --> 00:01:49.380
Zot pense, "Ayo bondie, kifer mwa?"

00:01:49.404 --> 00:01:51.041
(Riye)

00:01:51.065 --> 00:01:52.688
"Sel zour mo sorti sa semenn la."

00:01:52.712 --> 00:01:55.322
(Riye)

00:01:55.346 --> 00:01:58.587
Si ou poz zot kestion lor
ledikasion, zot irite.

00:01:58.611 --> 00:02:02.078
Parski se enn size bien sansib
pou dimounn, pa vre?

00:02:02.194 --> 00:02:05.535
Kouma relizion ek larzan.

00:02:05.559 --> 00:02:09.911
Alor mo bien interese ek ledikasion,
ek mo panse ki nou tou interese.

00:02:09.935 --> 00:02:11.827
Nou ena enn gran lintere ladan

00:02:11.851 --> 00:02:15.171
an parti parski se ledikasion ki
sipoze gid nou dan sa fitir

00:02:15.195 --> 00:02:16.714
ki nou pa ankor konpran la.

00:02:16.873 --> 00:02:20.372
Si ou reflesi, bann zanfan ki
pe koumans lekol sa lane la

00:02:20.396 --> 00:02:23.920
pou pran zot retret an 2065.

00:02:25.209 --> 00:02:26.843
Personn pa kone,

00:02:26.867 --> 00:02:30.311
malgre tou sa lexpertiz ki nounn
finn trouve sa kat dernie zour la,

00:02:30.450 --> 00:02:32.976
ki lemond pou resanble dan sink an.

00:02:33.000 --> 00:02:35.294
Me nou sipoze edik zot
pu fer fas sa lemond la.

00:02:35.318 --> 00:02:37.868
Sa inprediktabilite la, li extraordiner.

00:02:37.892 --> 00:02:39.259
Troiziem zafer

00:02:39.283 --> 00:02:41.320
lor ki nou tou dakor

00:02:41.344 --> 00:02:46.649
seki bann zanfan ena
bann kapasite extraordiner --

00:02:46.673 --> 00:02:49.007
bann kapasite pou inove.

00:02:49.031 --> 00:02:51.542
Yer, Sirena ti extra, pa vre?

00:02:51.566 --> 00:02:53.176
Dan nek gete ki li kapav fer.

00:02:53.200 --> 00:02:57.976
Li li exsepsionel, me mo pa panse

00:02:58.000 --> 00:03:01.956
ki li exsepsionel parmi tou bann zanfan.

00:03:01.980 --> 00:03:04.776
Se zis enn dimounn avek
enn dedikasion extraordiner

00:03:04.800 --> 00:03:06.067
ki finn trouv so talan.

00:03:06.091 --> 00:03:08.700
Ek mwa mo dir ki tou zanfan
ena bann gran talan,

00:03:08.800 --> 00:03:10.776
me nou gaspiy sa san aukenn pitie.

00:03:10.800 --> 00:03:12.976
Alor, mo anvi koz lor ledikasion

00:03:13.000 --> 00:03:14.872
ek mo anvi koz lor kreativite.

00:03:14.896 --> 00:03:20.915
Mo konba se ki kreativite zordizour
bizin osi inportan ki alfabetism

00:03:20.939 --> 00:03:23.803
ek ki nou bizin tret li
avek mem linportans.

00:03:23.827 --> 00:03:25.798
(Aplodisman)
Mersi.

00:03:25.822 --> 00:03:30.167
(Aplodisman)

00:03:30.485 --> 00:03:31.744
Bon, samem tou.

00:03:31.768 --> 00:03:32.771
Mersi bokou.

00:03:32.795 --> 00:03:34.910
(Riye)

00:03:34.934 --> 00:03:36.611
Mo res 15 minit.

00:03:36.635 --> 00:03:39.571
(Riye)

00:03:39.595 --> 00:03:41.487
Alor, monn ne -- non.

00:03:41.511 --> 00:03:44.543
(Riye)

00:03:44.567 --> 00:03:47.312
Monn fek tann enn zoli zistwar
ek mo kontan rerakont li.

00:03:47.336 --> 00:03:50.051
Li lor enn tifi dan enn klas desin.

00:03:50.075 --> 00:03:52.210
Li ena sizan ek pe asiz
derier, pe desine.

00:03:52.234 --> 00:03:55.034
So profeser dir ki zame li atentiv

00:03:55.058 --> 00:03:56.844
sof dan klas desin.

00:03:56.868 --> 00:03:58.208
Profeser la inn fasine.

00:03:58.232 --> 00:04:00.994
Alor linn al dimann li, "Ki to pe desine?"

00:04:01.018 --> 00:04:03.509
Tifi la reponn, "Mo pe desinn bondie."

00:04:04.642 --> 00:04:07.960
Profeser dir, "Me personn napa
kone bondie kouma resanble."

00:04:07.984 --> 00:04:10.072
Li reponn, "Zot pou kone
dan enn ti moman."

00:04:10.096 --> 00:04:16.878
(Riye)

00:04:21.662 --> 00:04:23.929
Kan mo garson ti ena
katran dan Langleter --

00:04:24.413 --> 00:04:26.604
ofet, li ti ena katran partou.

00:04:26.628 --> 00:04:28.295
(Riye)

00:04:28.404 --> 00:04:31.791
Bon, nimport kotsa li ti ete,
li ti ena katran sa lane la.

00:04:31.815 --> 00:04:34.453
Li ti pe zwe dan spektak Nativite.
Zot rapel so zistwar?

00:04:34.477 --> 00:04:35.696
(Riye)

00:04:35.720 --> 00:04:37.547
Se enn gran zistwar.

00:04:37.571 --> 00:04:39.876
Mel Gibson inn fer so laswit,
kapav zot inn gete.

00:04:39.900 --> 00:04:41.161
(Riye)

00:04:41.185 --> 00:04:42.495
"Nativite 2".

00:04:42.519 --> 00:04:46.654
James tinn gagn rol Zozef:
nou ti bien kontan.

00:04:46.678 --> 00:04:49.215
Nou ti konsider sa kouma
enn bann rol prinsipal.

00:04:49.239 --> 00:04:51.716
Lasal ti rampli ar bann azan
ar bann t-shirt ki dir

00:04:51.740 --> 00:04:53.976
"James Robinson LIMEM Zozef!"
(Riye)

00:04:54.000 --> 00:04:55.607
Li pa ti ena pou koze,

00:04:55.631 --> 00:04:58.069
me zot konn sa parti kot
trwa lerwa vini la?

00:04:58.093 --> 00:05:00.824
Zot vini avek kado,
lor ek lobann.

00:05:00.848 --> 00:05:01.962
Sa inn vremem arive.

00:05:01.986 --> 00:05:05.076
A enn moman mo panse
ki zot inn bliye enn sekans

00:05:05.100 --> 00:05:07.876
parski kan nounn dimann ti garson la apre,

00:05:07.900 --> 00:05:10.776
"Tou korek?", linn reponn,
"Wi, kifer? Sa pa ti bon?"

00:05:10.800 --> 00:05:11.876
Zot inn zis fer melanz.

00:05:11.900 --> 00:05:13.076
Trwa garson ti rantre.

00:05:13.100 --> 00:05:15.287
Zot ena katran, ar zot
ti serviet lor latet.

00:05:15.311 --> 00:05:16.802
Zot poz bann bwat anba,

00:05:16.826 --> 00:05:18.875
ek premie la dir,
"Monn amenn lor."

00:05:18.899 --> 00:05:21.037
Deziem la dir,
"Monn amenn lobann."

00:05:21.061 --> 00:05:23.065
Trwaziem la dir,
"Frank inn avoy sa."

00:05:23.089 --> 00:05:25.989
(Riye)

00:05:35.711 --> 00:05:38.801
Saki bann zanfan la ena
an komun, seki zot oze.

00:05:38.825 --> 00:05:41.433
Si zot pa kone, zot nek seye.

00:05:41.457 --> 00:05:44.994
Pa vre? Zot pa per
tansion zot pena rezon.

00:05:45.893 --> 00:05:49.400
Mo pa pe dir ki pena rezon
se mem zafer ki et kreatif.

00:05:49.886 --> 00:05:52.976
Saki nou kone se ki si ou
pa pre pou pena rezon,

00:05:53.000 --> 00:05:55.367
zame ou pa pou fer kitsoz orizinal.

00:05:55.391 --> 00:05:57.476
Si ou pa pre pou fer erer.

00:05:57.877 --> 00:06:02.010
Letan grandi vinn adilt, laplipar
zanfan perdi sa kapasite la.

00:06:02.406 --> 00:06:04.926
Zot per tansion zot fer "fot".

00:06:04.950 --> 00:06:06.640
Koumsa mem ki nou diriz konpani.

00:06:06.664 --> 00:06:08.316
Nou stigmatiz erer.

00:06:08.340 --> 00:06:10.642
Ek aster nou diriz nou
sistem ledikasion nasional

00:06:10.666 --> 00:06:13.012
avek lide ki erer se pir
zafer ki ou kapav fer.

00:06:13.700 --> 00:06:16.908
Rezilta, se ki nou pe edik dimounn

00:06:16.932 --> 00:06:19.223
pou pa servi zot kapasite kreatif.

00:06:19.247 --> 00:06:23.725
Picasso ti dir ki tou zanfan ne artis.

00:06:23.749 --> 00:06:26.971
Saki difisil se res enn
artis letan nou grandi.

00:06:26.995 --> 00:06:30.076
Mo vremem krwar sa,
ki nou pa aprann me blie

00:06:30.100 --> 00:06:31.956
kouma vinn kreatif.

00:06:31.980 --> 00:06:33.863
Ou plito nou ledikasion fer nou bliye.

00:06:34.247 --> 00:06:35.720
Kifer sa?

00:06:35.826 --> 00:06:39.907
Ena sink an, mo ti pe viv
Stratford-on-Avon.

00:06:39.931 --> 00:06:42.184
Ofet nounn bouze al
Los Angeles depi Stratford.

00:06:42.872 --> 00:06:45.536
Zot kav imazine kouma
sa tranzision la ti fasil.

00:06:45.560 --> 00:06:46.976
(Riye)

00:06:47.000 --> 00:06:49.376
Ofet, ou ti dan enn
landrwa apel Snitterfield

00:06:49.400 --> 00:06:50.651
zis andeor Stratford,

00:06:50.675 --> 00:06:52.836
kot Shakespeare so papa ti ne.

00:06:53.082 --> 00:06:55.457
Aster la zot pe realize?
Ek mwasi ti parey.

00:06:55.481 --> 00:06:58.076
Ki Shakespeare ti ena enn papa?

00:06:58.100 --> 00:07:01.976
Parski zame zot inn panse ki
Shakespeare ti enn zanfan, non?

00:07:02.000 --> 00:07:03.567
Mazinn Shakespeare a set an?

00:07:03.591 --> 00:07:04.840
Zame monn pans sa.

00:07:04.864 --> 00:07:06.548
Anfin, li ti ena 7 an a enn moman.

00:07:06.572 --> 00:07:08.882
Li ti dan kikenn so klas angle, pa vre?

00:07:08.906 --> 00:07:15.693
(Riye)

00:07:15.717 --> 00:07:17.046
Sa ti bizin amerdan, non?

00:07:17.070 --> 00:07:20.070
(Riye)

00:07:24.729 --> 00:07:25.764
"Fer plis zefor."

00:07:25.788 --> 00:07:29.688
(Riye)

00:07:29.712 --> 00:07:33.176
So papa dir li al dormi,
"William, al dormi aster la mem!

00:07:33.200 --> 00:07:35.628
Poz sa kreyon la."

00:07:35.652 --> 00:07:36.726
(Riye)

00:07:36.750 --> 00:07:38.305
"Ek aret koz koumsa."

00:07:38.329 --> 00:07:42.220
(Riye)

00:07:42.244 --> 00:07:43.568
"Personn napa pe konpran."

00:07:43.592 --> 00:07:48.715
(Riye)

00:07:48.739 --> 00:07:54.077
Bon, nounn bouz depi
Stratford pu al Los Angeles,

00:07:54.101 --> 00:07:56.542
ek mo zis anvi dir kitsoz
lor sa tranzision la.

00:07:56.566 --> 00:07:57.976
Mo garson pa ti anvi vini.

00:07:58.000 --> 00:08:00.976
Mo ena de zanfan: mo garson ena
21 an, mo tifi ena 16 an.

00:08:01.000 --> 00:08:03.044
Li pa ti anvi vinn Los Angeles.

00:08:03.068 --> 00:08:06.024
Li ti pou kontan, me li ti ena
enn kopinn Langleter.

00:08:06.048 --> 00:08:09.651
Ti lamour so lavi, Sarah.

00:08:09.761 --> 00:08:11.136
Li ti konn li depi enn mwa.

00:08:11.160 --> 00:08:12.510
(Riye)

00:08:12.534 --> 00:08:14.790
Tansion, zot ti fek fet
zot katriem laniverser,

00:08:14.814 --> 00:08:17.753
ek se boukou kan ou ena 16 an.

00:08:17.777 --> 00:08:19.438
Anfin, li ti bien boude dan avion.

00:08:19.462 --> 00:08:21.923
Li dir, "Zame pou trouv
enn lot tifi kouma Sarah."

00:08:21.947 --> 00:08:24.325
Ek sa ti fer nou ase kontan, onetman --

00:08:24.349 --> 00:08:27.249
(Riye)

00:08:32.395 --> 00:08:35.276
Parski li ti prinsipal rezon
kifer nou ti pe kit pei.

00:08:35.300 --> 00:08:38.300
(Riye)

00:08:41.059 --> 00:08:43.401
Enn zafer frap ou kan ou vinn Lamerik

00:08:43.425 --> 00:08:44.791
ek kan ou voyaze dan lemond:

00:08:44.815 --> 00:08:48.193
tou sistem ledikasion ena
mem yerarsi dan bann size.

00:08:48.537 --> 00:08:50.492
Tou sistem. Nimport kotsa dan lemond.

00:08:50.516 --> 00:08:52.786
Ou panse lekontrer vre, me ofet non.

00:08:52.810 --> 00:08:54.776
Lao ou trouv matematik ek langaz,

00:08:54.800 --> 00:08:57.234
answit sians imenn, ek enba
net bann size artistik.

00:08:57.258 --> 00:08:58.376
Partou lor later.

00:08:58.400 --> 00:09:02.495
Ek dan sak sistem ena mem enn
lot yerasi ant sak size artistik.

00:09:02.519 --> 00:09:05.376
Desin ek lamizik ena plis prestiz

00:09:05.400 --> 00:09:06.567
ki teat ek danse.

00:09:06.591 --> 00:09:08.847
Pena enn sistem ledikasion dan lemond

00:09:08.871 --> 00:09:10.929
ki ansegn danse toulezour

00:09:10.953 --> 00:09:13.000
kouma li ansegn matematik. Kifer?

00:09:13.524 --> 00:09:16.225
Kifer non? Mo panse ki li ase inportan.

00:09:16.249 --> 00:09:18.552
Mo panse matematik bien
inportan, me danse osi.

00:09:18.576 --> 00:09:21.476
Zanfan danse toultan si
nou les zot, nousi parey.

00:09:21.500 --> 00:09:23.976
Nou tou ena enn lekor, non?
Ou eski monn rat kitsoz?

00:09:24.000 --> 00:09:27.338
(Riye)

00:09:27.510 --> 00:09:29.845
Anverite, saki arive, se ki
kan nou edik zanfan,

00:09:29.869 --> 00:09:32.637
nou koumans depi zot lipie
nou mont ziska zot latet.

00:09:32.661 --> 00:09:34.286
Apre nou nek konsantre lor latet.

00:09:34.310 --> 00:09:35.800
Ek impe zis lor kote gos la.

00:09:36.319 --> 00:09:38.976
Si ou enn alienn ek ou vizit sistem la

00:09:39.000 --> 00:09:41.976
ek ou dimande,
"Ledikasion piblik ki servi?",

00:09:42.000 --> 00:09:44.776
mo panse ou konklizion,
si ou get rezilta,

00:09:44.800 --> 00:09:46.176
get bann ki resi dan sistem,

00:09:46.200 --> 00:09:47.976
bann ki fer tou kouma bizin,

00:09:48.000 --> 00:09:50.731
bann ki gagn tou bon pwin,
bann gagnan --

00:09:50.755 --> 00:09:54.094
mo panse konklizion se
ki rol ledikasion piblik,

00:09:54.118 --> 00:09:55.215
a traver lemond,

00:09:55.239 --> 00:09:57.192
se prodir bann profeser liniversite.

00:09:57.216 --> 00:09:58.527
Pa vre?

00:09:58.551 --> 00:10:00.534
Zot mem ki ariv lao net.

00:10:00.558 --> 00:10:02.737
Mo mem mo ti profeser.

00:10:02.761 --> 00:10:05.397
(Riye)

00:10:05.421 --> 00:10:08.522
Mo kontan bann profeser
liniversite, me ou kone,

00:10:08.546 --> 00:10:10.021
nou pa oblize pran zot

00:10:10.045 --> 00:10:12.976
kouma meyer mezir pou reysit.

00:10:13.000 --> 00:10:14.976
Zot zis enn form lavi,

00:10:15.000 --> 00:10:16.560
enn lot kalite form lavi.

00:10:16.584 --> 00:10:19.882
Me zot ase etranz, ek mo pe dir sa
parski mo bien kontan zot.

00:10:19.906 --> 00:10:22.876
Ena kitsoz etranz ar bann
profeser, dapre mwa --

00:10:22.900 --> 00:10:25.576
pa zot tou, me boukou, viv dan zot latet.

00:10:25.600 --> 00:10:27.743
Zot viv lao isi, ek inpe lor kote gos la.

00:10:28.495 --> 00:10:31.869
Zot pena lekor, ou kone, ase literalman.

00:10:31.893 --> 00:10:34.986
Pou zot, zot lekor li enn form
transpor pou zot latet.

00:10:35.010 --> 00:10:41.176
(Riye)

00:10:41.200 --> 00:10:42.216
Pa vre?

00:10:42.240 --> 00:10:44.462
Se enn fason amenn zot
latet dan bann reunion.

00:10:44.486 --> 00:10:49.998
(Riye)

00:10:50.022 --> 00:10:53.852
Si ou le kit prev lor bann
lexperians andeor lekor,

00:10:53.876 --> 00:10:57.362
nek al dan enn konferans
avek bann akademik senior,

00:10:57.386 --> 00:10:59.629
ek al dan enn diskotek dernie zour.

00:10:59.653 --> 00:11:02.454
(Riye)

00:11:02.478 --> 00:11:03.834
Lerla zot pou trouve.

00:11:03.858 --> 00:11:07.976
Bann misie ek madam ki
pe zigile san aukenn ritm.

00:11:08.000 --> 00:11:10.867
(Riye)

00:11:10.891 --> 00:11:14.216
Nek atann, kouma zot al lakaz
zot pou ekrir enn lartik lor la.

00:11:14.240 --> 00:11:16.144
(Riye)

00:11:16.168 --> 00:11:20.011
Nou sistem ledikasion baze
lor capasite akademik.

00:11:20.035 --> 00:11:21.276
Ena enn rezon pou sa.

00:11:21.300 --> 00:11:24.856
Dan lemond, pa ti ena okenn
sistem ledikasion piblik

00:11:24.880 --> 00:11:26.986
avan dizneviem siek.

00:11:27.010 --> 00:11:29.967
Tousala finn arive akoz
lindistrializasion ti bizin sa.

00:11:30.269 --> 00:11:32.432
Alor sa yerarsi la baze lor de lide.

00:11:32.456 --> 00:11:37.053
Premie, se ki bann size
pli itil pu lao net.

00:11:37.077 --> 00:11:39.108
Akoz samem kapav ou
finn detourne depi

00:11:39.132 --> 00:11:42.066
bann zafer ki ou ti
kontan kan ou ti zanfan,

00:11:42.090 --> 00:11:45.476
parski sanse pa pou gagn
travay ou lavi avek sa, pa vre?

00:11:45.500 --> 00:11:47.881
Pa pran lamizik, to pa pou vinn mizisien;

00:11:47.905 --> 00:11:49.706
pa pran art, to pa pou vinn artis.

00:11:49.730 --> 00:11:53.150
Bann konsey ki bien kouran
me ki prondeman antor.

00:11:53.174 --> 00:11:55.319
Lemond antie pe pas dan enn revolision.

00:11:55.343 --> 00:11:57.440
Deziem lide, se ki capasite akademik

00:11:57.464 --> 00:12:00.349
finn vinn definir saki
nou apel lintelizans,

00:12:00.373 --> 00:12:03.276
parski linversite finn kre
sa sistem la dapre zot mem.

00:12:03.300 --> 00:12:06.794
Kan ou panse, tou sistem
ledikasion piblik dan lemond,

00:12:06.818 --> 00:12:09.044
se enn long prosesis
pou rant dan liniversite.

00:12:09.068 --> 00:12:11.401
So konsekans se ki boukou
dimounn ki ena talan,

00:12:11.425 --> 00:12:13.860
ki briyan ek kreatif, napa
panse ki zot koumsa

00:12:13.884 --> 00:12:16.022
akoz sel zafer dan ki
zot ti bon dan lekol

00:12:16.046 --> 00:12:18.154
pa ti ena valer ou ti stigmatize.

00:12:18.383 --> 00:12:20.679
Mo pa panse nou kapav kontinie koumsa.

00:12:20.703 --> 00:12:23.167
UNESCO dir ki dan 30 an,

00:12:23.191 --> 00:12:26.001
pli boukou dimounn pou gradwe

00:12:26.025 --> 00:12:28.571
depi ledikasion piblik ki
depi koumansman listwar.

00:12:28.595 --> 00:12:32.276
Plis dimounn, ek se sa melanz
de tou saki nounn koze --

00:12:32.300 --> 00:12:35.348
teknolozi ek kouma li pe
transform travay, ek demografi

00:12:35.372 --> 00:12:37.176
avek so lexplozion popilasion.

00:12:37.200 --> 00:12:40.065
Enn sel kout, diplom pa pou vo nanye.

00:12:40.089 --> 00:12:41.469
Pa vre?

00:12:41.723 --> 00:12:44.476
Kan mo ti etidian, si ou ti
ena diplom, ou ti ena travay.

00:12:44.500 --> 00:12:47.276
Si ou pa ti ena travay,
se parski ou pa ti anvi travay.

00:12:47.300 --> 00:12:49.976
Ek mwa mo pa ti anvi.
(Riye)

00:12:50.000 --> 00:12:54.074
Me aster bann zanfan diplome

00:12:54.098 --> 00:12:57.143
souvan pe retourn kot paran
pou kontign zwe video game,

00:12:57.167 --> 00:13:00.365
akoz ou bizin enn MA
kot avan ti bizin enn BA,

00:13:00.389 --> 00:13:02.176
ek aster pe bizin PhD.

00:13:02.200 --> 00:13:03.976
Se enn prosesis inflasion akademik.

00:13:04.000 --> 00:13:06.376
Ek sa montre kouma striktir ledikasion

00:13:06.400 --> 00:13:07.833
pe bouze anba nou prop lipie.

00:13:07.857 --> 00:13:10.477
Nou bizin sanz nou definision lintelizans.

00:13:10.501 --> 00:13:12.496
Nou konn trwa kitsoz lor lintelizans.

00:13:12.520 --> 00:13:13.747
Premie, se ki li divers.

00:13:13.771 --> 00:13:16.776
Nou persepsion lemond
depann lor tou kalite lexperians.

00:13:16.800 --> 00:13:19.776
Nou reflesi vizwelman, avek
son, avek nou sans touse.

00:13:19.800 --> 00:13:22.101
Nou reflesi de fason
abstre ou an mouvman.

00:13:22.246 --> 00:13:24.000
Deziem, lintelizans li dinamik.

00:13:24.587 --> 00:13:26.976
Si ou get bann interaksion dan servo,

00:13:27.000 --> 00:13:29.976
kouma nounn tande yer
depi ennta prezantasion,

00:13:30.000 --> 00:13:31.976
lintelizans extra interaktif.

00:13:32.000 --> 00:13:34.238
Nou servo pa divize an konpartiman.

00:13:34.873 --> 00:13:37.976
Anfet, kreativite -- ki mo
defini kouma prosesis

00:13:38.000 --> 00:13:40.325
gagn bann lide orizinal ki ena valer --

00:13:40.349 --> 00:13:43.001
pli souvan arive atraver interaksion

00:13:43.025 --> 00:13:46.025
ant diferan fason get bann zafer.

00:13:47.310 --> 00:13:50.976
An pasan, ena enn colonn ner
ki relie de lemisfer nou servo.

00:13:51.000 --> 00:13:52.491
Li apel "corpus callosum".

00:13:52.515 --> 00:13:53.781
Li pli epe kot bann madam.

00:13:54.088 --> 00:13:55.829
Yer, dapre Helen,

00:13:55.853 --> 00:13:58.976
se kitfwa akoz sa mem bann
madam pli bon dan multi-tasking.

00:13:59.000 --> 00:14:00.817
Parski zot kapav, pa vre?

00:14:00.841 --> 00:14:04.048
Boukou resers lor la, me mo konn
sa depi lexperians personel.

00:14:04.738 --> 00:14:09.976
Si mo madam pe kwi lakaz --
ki pa ariv souvan, erezman.

00:14:10.000 --> 00:14:12.854
(Riye)

00:14:12.878 --> 00:14:15.376
Non, ena zafer ki li fer bien --
me kan li pe kwi,

00:14:15.400 --> 00:14:17.276
an mem tan li kav lor telefonn,

00:14:17.300 --> 00:14:19.856
li kav pe koz ek zanfan,
li kav pe penn plafon,

00:14:19.880 --> 00:14:22.976
li kav pe fer enn loperasion leker.

00:14:23.000 --> 00:14:25.976
Si mwa mo pe kwi ...
laport ferme, zanfan deor,

00:14:26.000 --> 00:14:28.976
telefonn debranse, ek
si li rantre mo agase.

00:14:29.000 --> 00:14:32.071
Mo dir, "Terry, enn servis,
mo pe sey frir enn dizef la."

00:14:32.095 --> 00:14:38.825
(Riye)

00:14:39.254 --> 00:14:40.454
"Les mwa trankil."

00:14:40.478 --> 00:14:42.198
(Riye)

00:14:42.222 --> 00:14:44.721
Ofet, ou konn sa vie koze ki dir si

00:14:44.745 --> 00:14:47.998
enn pie tombe dan bwa ek personn
pa tande, eski linn vremem arive?

00:14:48.252 --> 00:14:49.581
Ou rapel sa zistwar la?

00:14:49.605 --> 00:14:52.014
Monn trouv enn zoli t-shirt resaman ki dir

00:14:52.038 --> 00:14:55.976
"Si enn misie dir so laverite dan enn
bwa ek okenn madam pa tann li,

00:14:56.000 --> 00:14:57.396
eski li ena kan mem tor?"

00:14:57.420 --> 00:15:03.026
(Riye)

00:15:04.976 --> 00:15:06.976
Trwaziem zafer lor lintelizans se ki

00:15:07.000 --> 00:15:08.369
li ena plizir form.

00:15:08.754 --> 00:15:11.327
Mo pe ekrir enn liv ki apel "Epifani"

00:15:11.351 --> 00:15:13.825
lor enn seri interview
avek bann dimounn

00:15:13.849 --> 00:15:15.769
lor kouma zot finn dekouver zot talan.

00:15:15.793 --> 00:15:17.962
Mo fasine par kouma
zot inn arive dan lavi.

00:15:17.986 --> 00:15:21.176
Lide la inn ne apre enn konversasion
avek enn madam extraordiner

00:15:21.200 --> 00:15:23.876
ki bokou dimounn pa kone, Gillian Lyne.

00:15:23.900 --> 00:15:25.530
Ounn deza tande? Ena wi.

00:15:25.554 --> 00:15:28.076
Dan domenn koregrafi,
zot tou konn so travay.

00:15:28.100 --> 00:15:30.101
Linn fer "Cats" ek "Phantom of the Opera".

00:15:30.125 --> 00:15:31.103
Li extraordiner.

00:15:31.127 --> 00:15:33.273
Avan, mo ti lor bord Royal Ballet,

00:15:33.297 --> 00:15:34.498
kouma ou kav trouve.

00:15:34.522 --> 00:15:36.922
Pandan enn dezene avek
Gillian, monn dimann li,

00:15:37.047 --> 00:15:38.847
"Kouma tonn al vinn enn danser?"

00:15:38.976 --> 00:15:39.976
Ti bien interesan.

00:15:40.000 --> 00:15:42.350
Kan li ti lekol, pa ti ena
okenn lespwar pou li.

00:15:42.374 --> 00:15:45.976
So lekol dan bann lane 30
ti finn ekrir so paran pou dir ki

00:15:46.000 --> 00:15:48.000
Gillian bizin ena enn
problem aprantisaz.

00:15:48.024 --> 00:15:50.166
Li pa ti pe kav konsantre:
nek li bouzbouze.

00:15:50.190 --> 00:15:53.480
Zordizour zot ti pou
dir ki li ena ADHD, non?

00:15:53.504 --> 00:15:57.563
Me sa ti dan bann lane 30,
ek ADHD pa ti ankor invante.

00:15:57.587 --> 00:15:59.976
Pa ti enn condision disponib.

00:16:00.000 --> 00:16:02.737
(Riye)

00:16:02.761 --> 00:16:04.821
Dimounn pa ti kone ki zot kapav ena sa.

00:16:04.845 --> 00:16:06.979
(Riye)

00:16:07.003 --> 00:16:11.281
Bon, linn al get enn spesialis.

00:16:11.305 --> 00:16:15.027
Linn al ek so mama dan enn
pies kouver ar dibwa senn,

00:16:15.051 --> 00:16:17.528
kot zot inn fer li asiz lor
enn sez dan fon lasal

00:16:17.552 --> 00:16:21.191
pou vin minit pandan ki so
mama koz ar dokter la

00:16:21.215 --> 00:16:23.543
lor tou bann problem ki li gagne lekol.

00:16:23.567 --> 00:16:27.244
Li ti pe deranz dimounn, li ti
pe rann devwar an retar, etc.

00:16:27.268 --> 00:16:28.364
Ti enn zanfan 8 an sa.

00:16:28.388 --> 00:16:31.443
A la fin, dokter la leve,
al asiz akot Gillian ek dir li,

00:16:31.467 --> 00:16:34.172
"Monn ekout tou saki to mama finn dir,

00:16:34.196 --> 00:16:35.815
mo bizin koz ar li an prive.

00:16:35.839 --> 00:16:38.215
Atann isi, nou pou revini
dan enn ti moman."

00:16:38.239 --> 00:16:40.564
Ek zot inn kit li.

00:16:40.588 --> 00:16:42.224
Me avan li sorti,

00:16:42.248 --> 00:16:44.748
dokter la inn alim radio
ki ti lor so latab.

00:16:45.342 --> 00:16:48.772
Ek kan zot inn sorti, li dir
mama la, "Nek deboute gete."

00:16:49.000 --> 00:16:51.991
Nek kouma zot sorti,

00:16:52.015 --> 00:16:54.499
tifi la dibout, li koumans danse.

00:16:54.523 --> 00:16:57.976
Zot obzerv li pandan impe minit,
lerla dokter la dir so mama,

00:16:58.000 --> 00:17:01.976
"Madam Lynne, Gillian pa
malad, li zis enn danser.

00:17:02.000 --> 00:17:03.976
Amenn li lekol de dans."

00:17:04.000 --> 00:17:05.976
Mo dimann Gillian, "Lerla kinn arive?"

00:17:06.000 --> 00:17:08.976
"Samem linn fer. Mo pa kav dir
twa kouma sa ti merveye.

00:17:09.000 --> 00:17:11.753
Nounn rant dan enn lasal
kot zot tou ti kouma mwa.

00:17:11.777 --> 00:17:13.976
Bann dimounn ki pa kav asiz trankil,

00:17:14.000 --> 00:17:18.587
dimounn ki bizin bouze pou reflesi."
Ki bizin bouze pou reflesi.

00:17:18.746 --> 00:17:22.376
Zot inn aprann bale, tap, jazz,
dans modern, dans kontanporenn.

00:17:22.400 --> 00:17:25.220
Linn al odision pou Royal Ballet School,

00:17:25.244 --> 00:17:28.543
linn vinn enn danser solo, linn fer
enn bel karyer kot Royal Ballet.

00:17:28.567 --> 00:17:31.175
Finalman linn kit Royal Ballet School

00:17:31.200 --> 00:17:33.175
ek finn fond Gillian Lynne Dance Company,

00:17:33.200 --> 00:17:34.443
zwenn Andrew Lloyd Webber.

00:17:34.568 --> 00:17:35.977
Li mem deryer

00:17:36.001 --> 00:17:39.146
bokou bann prodiksion
teat mizikal kinn ena plis sikse.

00:17:39.172 --> 00:17:42.243
Linn fer boukou dimounn kontan
ek li enn multimilioner.

00:17:42.269 --> 00:17:46.339
Enn lot dokter ti kav nek donn
li medsinn ek dir li kalme.

00:17:46.364 --> 00:17:53.146
(Aplodisman)

00:17:53.575 --> 00:17:55.176
Ala saki mo panse:

00:17:55.200 --> 00:17:56.976
lot zour la Al Gore ti koz

00:17:57.000 --> 00:18:01.269
lor ekolozi ek sa revolision ki
finn deklanse par Rachel Carson.

00:18:02.111 --> 00:18:04.277
Mo panse ki nou sel lespwar pou lefitir

00:18:04.301 --> 00:18:08.134
se adopte enn nouvo
konsepsion "ekolozi imenn",

00:18:08.158 --> 00:18:10.976
kot nou rekonstrir nou konsepsion

00:18:11.000 --> 00:18:12.976
de larises kapasite imenn.

00:18:13.000 --> 00:18:16.499
Nou sistem ledikasion inn minn nou lespri

00:18:16.523 --> 00:18:19.799
dan mem fason ki nounn explwat later:
pou enn komodite an partikilie.

00:18:20.188 --> 00:18:22.672
Dan lefitir, sa pa pou servi nou.

00:18:22.696 --> 00:18:24.976
Nou bizin repans bann prinsip fondamantal

00:18:25.000 --> 00:18:26.968
ki nou servi pou edik nou bann zanfan.

00:18:27.087 --> 00:18:29.761
Ena enn zoli sitasion de Jonas Salk,

00:18:29.785 --> 00:18:34.824
"Si tou bann insek disparet depi later,

00:18:34.848 --> 00:18:37.689
an mwins ki 50 an, tou lavi
lor later pou disparet.

00:18:38.688 --> 00:18:41.760
Si tou dimounn disparet depi later,

00:18:41.784 --> 00:18:44.418
an mwins ki 50 an, tou lavi
lor later pou epannwi."

00:18:45.244 --> 00:18:46.529
Ek li ena rezon.

00:18:47.291 --> 00:18:50.925
Saki TED selebre se kado
limazinasion imenn.

00:18:51.417 --> 00:18:53.488
Nou bizin fer atansion

00:18:53.512 --> 00:18:55.767
ki nou servi sa kado la avek sazes

00:18:55.791 --> 00:18:59.020
ek ki nou evit bann senario
ki nounn koze talerla.

00:18:59.044 --> 00:19:02.976
Sel fason nou kav fer sa se
a traver rekonesans la rises

00:19:03.000 --> 00:19:04.610
de nou bann kapasite kreatif

00:19:04.634 --> 00:19:07.816
ek rekonesan nou bann zanfan
kouma nou sours lespwar.

00:19:07.840 --> 00:19:10.238
Nou devwar se edik zot de fason olistik

00:19:10.262 --> 00:19:11.746
pou ki zot kav afront lefitir.

00:19:11.770 --> 00:19:13.976
Kapav nou nou pa pou trouv sa fitir la,

00:19:14.000 --> 00:19:15.430
me zot wi.

00:19:15.454 --> 00:19:18.533
Nou devwar se ed zot fer kitsoz ar li.

00:19:18.557 --> 00:19:19.557
Mersi boukou.

00:19:19.581 --> 00:19:22.581
(Aplodisman)

