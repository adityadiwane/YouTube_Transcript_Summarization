WEBVTT
Kind: captions
Language: arq

00:00:00.000 --> 00:00:15.260
Translator: Ḥafiḍ BENḤAḌRIYA
Reviewer: Ayman Mahmoud

00:00:15.260 --> 00:00:17.260
كان في عومري غير ربع سنين

00:00:17.260 --> 00:00:20.260
كي شوفت يمّا تعمر ف الماشينة نتاع الغسيل

00:00:20.260 --> 00:00:23.260
الخطرة اللولة في حياتها.

00:00:23.260 --> 00:00:25.260
عند يمّا، داك كان نهار ما يتنساش.

00:00:25.260 --> 00:00:28.260
مّا وبّا... شحال من عام و هوما يحّجرو (يْلَّمو) ف الدراهم

00:00:28.260 --> 00:00:30.260
باش ينجمو يشرو ديك الماشينة،

00:00:30.260 --> 00:00:32.260
و ف النهار اللول اللي كانو غادي يخدمو بيها،

00:00:32.260 --> 00:00:34.260
حتى حّنّا (الجدة) كانت معروضة

00:00:34.260 --> 00:00:36.260
باش تجي تشوف الماشينة.

00:00:36.260 --> 00:00:39.260
حتى حّنّا كانت طايرة ب الفرحة.

00:00:39.260 --> 00:00:41.260
حياتها ڤاع

00:00:41.260 --> 00:00:43.260
و هي تحمي الما ب نار الحطب

00:00:43.260 --> 00:00:45.260
و كانت ديما تغسل القش ب يديها

00:00:45.260 --> 00:00:47.260
ل ولادها السبعة.

00:00:47.260 --> 00:00:50.260
و ضروك راهي غادي تشوف

00:00:50.260 --> 00:00:53.260
الضّو ضروك غادي يدي دالتو ف هاد الخدمة.

00:00:53.260 --> 00:00:57.260
حلّت مّا بالعقل الباب،

00:00:57.260 --> 00:00:59.260
عمرت قش الغسيل

00:00:59.260 --> 00:01:01.260
ف الماشينة،

00:01:01.260 --> 00:01:03.260
ب هاد الصيفة.

00:01:03.260 --> 00:01:05.260
و من بعد، كي بلعت الباب،

00:01:05.260 --> 00:01:07.260
حنّا قالت ليها: "للا، للا، للا، للا.

00:01:07.260 --> 00:01:10.260
خليني، أنا نعبز القفلة."

00:01:11.260 --> 00:01:13.260
عبزت حنّا القفلة،

00:01:13.260 --> 00:01:16.260
و قالت: "شحال شابة!"

00:01:16.260 --> 00:01:18.260
راني باغية نشوف هاد العلامة! جيبيلي كورسي!

00:01:18.260 --> 00:01:20.260
عطيني كورسي! باغية نشوفها"

00:01:20.260 --> 00:01:23.260
و قعدت قبالة الماشينة،

00:01:23.260 --> 00:01:27.260
و تفرجت ڤاع سيرة الغسيل.

00:01:27.260 --> 00:01:29.260
كانت مخلوعة.

00:01:29.260 --> 00:01:32.260
ل حنّا،

00:01:32.260 --> 00:01:35.260
ماشينة الغسيل، هادي، موعجيزة كبيرة.

00:01:35.260 --> 00:01:38.260
ضروك، ف السويد و ف بلدان واحدوخرين ب خير عليهوم،

00:01:38.260 --> 00:01:40.260
الناس راهي تخدم

00:01:40.260 --> 00:01:42.260
ب قوجة نواع ماشينات.

00:01:42.260 --> 00:01:44.260
شوفو شحال الديور راهي معمرة ب الماشينات.

00:01:44.260 --> 00:01:46.260
حتى اللي تصعاب علي باش نسميهوم ڤاع.

00:01:46.260 --> 00:01:49.260
و تانيك، كي يبغو يحّوسو،

00:01:49.260 --> 00:01:52.260
يدّيو ماشينات تطير

00:01:52.260 --> 00:01:54.260
تدّيهوم ل مواضع بعاد.

00:01:54.260 --> 00:01:56.260
ڤاع كيما ن هاك، ما زال عاد كاينين ناس بزاف

00:01:56.260 --> 00:01:59.260
يحميو الماء فوق النار،

00:01:59.260 --> 00:02:02.260
و يطيبو ماكلتهم فوق النار.

00:02:02.260 --> 00:02:04.260
ف شي خطرات، ما يكونش عندهوم حتى واش يلزم من ماكلة،

00:02:04.260 --> 00:02:07.260
و تلقاهوم عايشين زاوالية (تحت خط الفقر).

00:02:07.260 --> 00:02:10.260
كاين شي 2 ملاير عيباد

00:02:10.260 --> 00:02:12.260
عايشين ب قل من 2 دولارات في النهار.

00:02:12.260 --> 00:02:14.260
و العيباد اللي ب خير عليهوم تماتيك --

00:02:14.260 --> 00:02:16.260
كاين واحد الشي مليار بنادم --

00:02:16.260 --> 00:02:20.260
عايشين، كيما نعّيطلو، فوق "خط السما"،

00:02:20.260 --> 00:02:23.260
لاخاطرش يصرفو كتر من 80 دولار ف النهار

00:02:23.260 --> 00:02:25.260
غير ف القَضْيَان.

00:02:25.260 --> 00:02:28.260
بصح هادي تهم غير واحد، زوج ولا تلت ملاير عيباد،

00:02:28.260 --> 00:02:31.260
و رانا عارفين باللي راهوم كاينين سبع ملاير عيباد ف العالم،

00:02:31.260 --> 00:02:34.260
منها نفهمو ب اللي كاين تانيك مليار، زوج، تلاتة ولا ربع ملاير عيباد

00:02:34.260 --> 00:02:37.260
عايشين بين الفقر و خط السما.

00:02:37.260 --> 00:02:40.260
عندهوم الضو،

00:02:40.260 --> 00:02:43.260
بصح السوال هو: شحال هوما اللي عندهوم ماشينة الغسيل؟

00:02:43.260 --> 00:02:46.260
راني سْتَخْبَرْت و دديت الطالع نتاع السوق،

00:02:46.260 --> 00:02:48.260
و لقيت، صح، ب اللي

00:02:48.260 --> 00:02:51.260
الماشينة نتاع الغسيل راهي كاينة تحت خط السما،

00:02:51.260 --> 00:02:54.260
و ضروك، راهو كاين مليار بنادم واحدوخرين تماتيك

00:02:54.260 --> 00:02:57.260
عايشين تحت "خط الغسيل".

00:02:57.260 --> 00:02:59.260
(ضحك)

00:02:59.260 --> 00:03:03.260
و راهوم يصرفو كتر من 40 دولار ف اليوم.

00:03:03.260 --> 00:03:06.260
أمالا، راهوم كاين زوج ملاير بنادم عندهوم ماشينات الغسيل.

00:03:06.260 --> 00:03:08.260
و الخمس ملاير الباقيين،

00:03:08.260 --> 00:03:10.260
كيفاش راهوم يغسلو؟

00:03:10.260 --> 00:03:12.260
ولا، باش هضرتي تكون مفرزة كتر،

00:03:12.260 --> 00:03:15.260
كيفاش الكوترية نتاع النسا ف العالم راهوم يغسلو القش؟

00:03:15.260 --> 00:03:19.260
لاخاطرش باين الحال ب اللي غسيل القش راهو تامارة كبيرة ل النسا.

00:03:19.260 --> 00:03:22.260
يغسلو كيما ن هاك: ب يديهوم.

00:03:22.260 --> 00:03:26.260
تهمبير كبير و ياخد وقت كبير،

00:03:26.260 --> 00:03:29.260
لازم عليهوم يديروه ل شحال من ساعة، كل سمانة.

00:03:29.260 --> 00:03:32.260
و خطرات، لازم عليهوم يجيبو الما من بلايص بعاد

00:03:32.260 --> 00:03:34.260
باش يديرو غسيل القش ف الدار،

00:03:34.260 --> 00:03:38.260
ولاّ يتلزم عليهوم يرفدو قش الغسيل لكاش سيالة ميمان بعيدة.

00:03:38.260 --> 00:03:41.260
و راهوم باغيين ماشينة غسيل.

00:03:41.260 --> 00:03:44.260
مادابيهوم لوكان ما يضيعوش قوجة وقت من حياتهوم

00:03:44.260 --> 00:03:46.260
ف هاد التامارة

00:03:46.260 --> 00:03:48.260
اللي ما تجي معاها غير فايدة قليلة.

00:03:48.260 --> 00:03:50.260
و ما كاين حتى فرق كبير بين الخاطر نتاعهوم

00:03:50.260 --> 00:03:52.260
و واش كان ف خاطر حّنّا.

00:03:52.260 --> 00:03:55.260
شوفو معايا هنايا، هادي شي زوج جيال ف السويد --

00:03:55.260 --> 00:03:57.260
السقيان نتاع الما من كاش سيالة،

00:03:57.260 --> 00:04:00.260
التسخان ب نار الحطب و الغسيل ب هاد الصيفة.

00:04:00.260 --> 00:04:03.260
راهوم باغيين ماشينة الغسيل، ب دات الصيفة، هي هي.

00:04:03.260 --> 00:04:06.260
بصح كي نحاضر قدام ناس يقراو و مهتمين بالمنعاش،

00:04:06.260 --> 00:04:10.260
يقولو لي: "للا! مشي ڤاع الناس يقدر يكون عندهوم طونوبيلات و ماشينات الغسيل."

00:04:11.260 --> 00:04:13.260
كيفاش نخبرو ديك المْرا

00:04:13.260 --> 00:04:15.260
ب اللي عومّر ما غادي تكسب ماشينة غسيل؟

00:04:15.260 --> 00:04:17.260
بعدها، سقسيت الطلبة دياولي،

00:04:17.260 --> 00:04:19.260
سقسيتهوم -- ف هاد زوج عوام التْوالا،

00:04:19.260 --> 00:04:21.260
"شحال فيكوم اللي ما ستعملوش كاش لوطو؟"

00:04:21.260 --> 00:04:23.260
وحدين فيهوم رفعو يديهوم مْقَنْعِين

00:04:23.260 --> 00:04:25.260
وقالو: "أنا ما نستعملش الطونوبيل".

00:04:25.260 --> 00:04:27.260
تماتيك، حطيت السوال القاصح:

00:04:27.260 --> 00:04:29.260
"شحال فيكوم

00:04:29.260 --> 00:04:31.260
اللي يغسل الدجينز و الزاورات نتاوعو ب يديه؟"

00:04:31.260 --> 00:04:34.260
و هنا، حتى واحد فيهوم ما رفد يدّيه.

00:04:34.260 --> 00:04:37.260
حتى هادوك اللي يقصحو من جيهة المحامية على المنعاش،

00:04:37.260 --> 00:04:39.260
يستعملو الماشينة ديال الغسيل.

00:04:39.260 --> 00:04:43.260
(ضحك)

00:04:43.260 --> 00:04:45.260
أمالا كيفاش: هادي حاجة يخدم بيها كل واحد فينا

00:04:45.260 --> 00:04:48.260
و دايرين ب اللي حتى واحد ما ينجم يحبس الخدمة بيها؟ وين فراز الشي هنايا؟

00:04:48.260 --> 00:04:51.260
متلزم علي ندير تحليل للقضية نتاع الطاقة ف العالم.

00:04:51.260 --> 00:04:53.260
ها رانا هنا.

00:04:53.260 --> 00:04:55.260
شوفو هنايا! راكوم تشوفو السبع ملاير عيباد الفوق هنايا:

00:04:55.260 --> 00:04:57.260
ناس السما، ناس الغسيل،

00:04:57.260 --> 00:05:00.260
ناس اللامپولة و ناس النار.

00:05:00.260 --> 00:05:02.260
عفسة كيما هادي

00:05:02.260 --> 00:05:05.260
هي عْبار نتاع ئينَرجي مجبود من كاش مادة متحجرة نتاع ڤديان --

00:05:05.260 --> 00:05:07.260
زيت، فحم ولا ڤاز.

00:05:07.260 --> 00:05:10.260
من هاد الشي راهي جايتنا الكوترية نتاع الضو و الطاقة ف العالم.

00:05:11.260 --> 00:05:14.260
هادا معناتو 12 عْباَر راهو مستعمل في العالم ب كمالو،

00:05:14.260 --> 00:05:17.260
و المليار عبد اللي ب خير عليهوم كتر، راهوم يستعملو 6 عْبارات منها.

00:05:17.260 --> 00:05:20.260
نوص الطاقة يستفاد منها غير 1/7 نتاع السكان ف العالم.

00:05:20.260 --> 00:05:22.260
و هاد الناس اللي عندهوم ماشينة الغسيل،

00:05:22.260 --> 00:05:24.260
بصح ما عندهومش دار معمرة ب ماشينات واحدوخرة،

00:05:24.260 --> 00:05:26.260
يخدمو غير ب زوج عبارات.

00:05:26.260 --> 00:05:28.260
هاد المجموعة يخدمو ب تلاتة، عبار ل كل واحد.

00:05:28.260 --> 00:05:30.260
و هوما تانيك عندهوم الضو.

00:05:30.260 --> 00:05:33.260
و تماك، ما يخدمو ب حتى عبار، بيناتهوم.

00:05:33.260 --> 00:05:35.260
هادا يعطينا 12 ف المجموعة.

00:05:35.260 --> 00:05:37.260
المفيد ف ڤاع هاد الشي

00:05:37.260 --> 00:05:40.260
للناس اللي يقراو و مهتمين بقضية المنعاش -- و عندهوم الحق --

00:05:40.260 --> 00:05:42.260
يتعلق ب المستقبل.

00:05:42.260 --> 00:05:45.260
وين راهي ماشية الحالة كيما ن هاك؟ لا كملنا ب دات السيرة،

00:05:45.260 --> 00:05:48.260
و بلا ما نديرو حتى تحليل متعمق ب البزاف، منا ل 2050،

00:05:48.260 --> 00:05:51.260
كاين زوج صوالح يقدرو يزيدو ف حاجتنا ل الئينيرجيه.

00:05:51.260 --> 00:05:53.260
الحاجة اللولة، الناس راهي تزيد كتر.

00:05:53.260 --> 00:05:55.260
الزاوجة، التطوار نتاع القتيصاد.

00:05:55.260 --> 00:05:58.260
الزيادة ف السكان غادي تصرا الكوترية ما بين الناس الڤلاليل، هنايا،

00:05:58.260 --> 00:06:00.260
لاخاطرش تماك وين عندهوم الكوترية نتاع الموت ديال البزوزا

00:06:00.260 --> 00:06:02.260
و كل مرا عندها شحال من بّز.

00:06:02.260 --> 00:06:04.260
و مع ڤاع هاد الشي، يزيدو يبانو زوج عفايس،

00:06:04.260 --> 00:06:06.260
بصح هادا ما يأّتَرْش بزاف ف الطاقة اللي مستعملة.

00:06:06.260 --> 00:06:09.260
واش غادي يصرا هو تطوار ف القتيصاد.

00:06:09.260 --> 00:06:11.260
المخير هنايا يوقع في القتيصادات اللي عاد بدات تبان --

00:06:11.260 --> 00:06:13.260
نعيط ليها: الشرق الجديد --

00:06:13.260 --> 00:06:15.260
غادي ينقزو فوق خط السما.

00:06:15.260 --> 00:06:17.260
"ووپ!" هاكا يقولو.

00:06:17.260 --> 00:06:20.260
و غادي يوليو يبداو يديرو كيما الغرب القديم راهو ديجا داير.

00:06:20.260 --> 00:06:23.260
و هاد الناس، راهوم باغيين ماشينة الغسيل.

00:06:23.260 --> 00:06:25.260
راني نخبر فيكوم. راهوم ماشيين لهاد الشي.

00:06:25.260 --> 00:06:27.260
و غادي يزيدو م الطاقة اللي يخدمو بيها.

00:06:27.260 --> 00:06:30.260
و نتمناو باللي الناس الزاوالية غادي يوصلهوم النور نتاع الضو.

00:06:30.260 --> 00:06:32.260
و غادي تولي عندهوم العايلات ب زوج دراري بلا ما الزيادة ف السكان تحبس.

00:06:32.260 --> 00:06:34.260
بصح الستيهلاك نتاع الطاقة في كمالو

00:06:34.260 --> 00:06:36.260
غادي يزيد ب 22 عبار.

00:06:36.260 --> 00:06:39.260
و هاد ال 22 عبار --

00:06:39.260 --> 00:06:42.260
ما زالو الناس اللي ب خير عليهوم كتر هوما اللي يخدمو ب كوتريتها.

00:06:43.260 --> 00:06:45.260
أمالا واش من حاجة لازم تَنْدَار؟

00:06:45.260 --> 00:06:47.260
لاخاطرش الخطر،

00:06:47.260 --> 00:06:50.260
الحتيمال ف التبدال نتاع المناخ راهو عالي و حقاني.

00:06:50.260 --> 00:06:52.260
واه، حقاني.

00:06:52.260 --> 00:06:55.260
باينة ب اللي غادي يتلزم عليهوم يتهلاو كتر ف الطاقة.

00:06:55.260 --> 00:06:57.260
غادي يتلزم عليهوم يبدلو ف السيرة نتاعهوم.

00:06:57.260 --> 00:06:59.260
غادي يتلزم عليهوم تانيك يبداو يصنعو طاقة نقية،

00:06:59.260 --> 00:07:01.260
طاقة نقية كتر و كتر.

00:07:01.260 --> 00:07:04.260
بصح مادام ما زال ما وصلوش يعدلو ف الستيهلاك نتاع الطاقة عند كل شعبي،

00:07:04.260 --> 00:07:06.260
يتلزم عليهوم ما يمدو حتى نصيحة ل غيرهوم --

00:07:06.260 --> 00:07:08.260
وا ش تدير و واش ما تديرش.

00:07:08.260 --> 00:07:10.260
(تصفاق)

00:07:10.260 --> 00:07:14.260
هنايا عاد نقدرو نتحصلو على طاقة نقية، وينّما.

00:07:14.260 --> 00:07:16.260
هادا واش في خاطرنا يصرا.

00:07:16.260 --> 00:07:19.260
هادا تحدي حقاني ف المستقبل.

00:07:19.260 --> 00:07:22.260
بصح ننجم نأكد ليكوم ب اللي ديك المرا اللي عايشة ف الفاڢيلا في رييو،

00:07:22.260 --> 00:07:24.260
راهي باغية ماشينة الغسيل.

00:07:24.260 --> 00:07:27.260
راهي راضية على الوزيرة نتاع الطاقة ديالها

00:07:27.260 --> 00:07:29.260
اللي وصلت الضو ل كل واحد --

00:07:29.260 --> 00:07:32.260
من الكوترية اللي راهي فرحانة بيها، راهي ڢوطات عليها.

00:07:32.260 --> 00:07:34.260
و راهي ولات ديلما روسيف،

00:07:34.260 --> 00:07:36.260
الرئيسة اللي ڢوطاو عليها

00:07:36.260 --> 00:07:38.260
الرئيسة نتاع واحدة من الديموقراطيات الڤاع كبار ف العالم --

00:07:38.260 --> 00:07:41.260
كانت وزيرة نتاع الطاقة و راهي ولات رئيسة.

00:07:41.260 --> 00:07:43.260
لا كانت كاينة عندكوم ديموقراطية،

00:07:43.260 --> 00:07:45.260
الناس راهي تڢوطي على ماشينة الغسيل.

00:07:45.260 --> 00:07:47.260
هوما يحبوها.

00:07:49.260 --> 00:07:51.260
و وين راهي العفسة اللي تغوي هنايا؟

00:07:51.260 --> 00:07:54.260
يمّا فهمتني واش هو اللي يغوي ف هاد الماشينة

00:07:54.260 --> 00:07:56.260
م النهار اللول، اللول نتاع اللول.

00:07:56.260 --> 00:07:58.260
قالت لي: "ضروك، هانس،

00:07:58.260 --> 00:08:00.260
اللي رانا عَمَّرْنا قش الغسيل.

00:08:00.260 --> 00:08:02.260
الماشينة هي اللي غادي تدير الخدمة.

00:08:02.260 --> 00:08:04.260
و ضروك، ننجمو نروحو ل المكتبة."

00:08:04.260 --> 00:08:06.260
هادا هو الشي اللي يغوي:

00:08:06.260 --> 00:08:08.260
تعمر قش الغسيل

00:08:08.260 --> 00:08:10.260
و واش هي الفايدة نتاع الماشينة؟

00:08:10.260 --> 00:08:13.260
يجوك الكتوبا م الماشينات،

00:08:13.260 --> 00:08:15.260
الكتوبا نتاع البزوز.

00:08:15.260 --> 00:08:17.260
و يمّا عاد ولا عندها وقت باش تقرا لي.

00:08:17.260 --> 00:08:19.260
عجبها الحال ب البزاف. عطات لي "الساس" --

00:08:19.260 --> 00:08:22.260
على بيها بديت الخدمة نتاعي كيما موعليم،

00:08:22.260 --> 00:08:24.260
كي يمّا شاط عندها الوقت باش تقرا لي.

00:08:24.260 --> 00:08:26.260
و هي تانيك، شرات كتوبا ل روحها.

00:08:26.260 --> 00:08:28.260
بدات تتعلم الإنجليزية

00:08:28.260 --> 00:08:30.260
و تعلمتها ك اللي لوغة برانية.

00:08:30.260 --> 00:08:32.260
و قرات شحال و شحال من رواية،

00:08:32.260 --> 00:08:35.260
شحال من رواية، من كل نوع.

00:08:35.260 --> 00:08:38.260
و الصح الصح، شحال حبينا هاديك الماشينة.

00:08:39.260 --> 00:08:42.260
و اللي قولناه، أنا و يمّا،

00:08:42.260 --> 00:08:45.260
"صحيتي يا الصنعة."

00:08:45.260 --> 00:08:47.260
صحيتي على الحديد.

00:08:47.260 --> 00:08:49.260
صحيتي على الضو.

00:08:49.260 --> 00:08:52.260
و صحيتي يا صنعة الكيمياء

00:08:52.260 --> 00:08:54.260
اللي عطات لينا الوقت باش نقراو الكتوبا."

00:08:54.260 --> 00:08:56.260
صحيتو ب البزاف.

00:08:56.260 --> 00:09:09.260
(تصفاق)

